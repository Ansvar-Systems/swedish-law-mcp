{
  "id": "1978:950",
  "type": "statute",
  "title": "Lag (1978:950) om särskilt investeringsavdrag för vissa byggnadsarbeten;",
  "status": "repealed",
  "issued_date": "1978-12-18",
  "url": "https://data.riksdagen.se/dokument/sfs-1978-950.html",
  "description": "Upphävd 1994-04-01 genom SFS 1994:103",
  "provisions": [
    {
      "provision_ref": "1",
      "section": "1",
      "content": "Fysisk eller juridisk person, som driver rörelse, jordbruk eller skogsbruk och som under perioden den 1 oktober 1978-den 30 september 1979 igångsätter ny-, till- eller ombyggnad på fastighet för användning i förvärvskällan, får vid taxering till statlig inkomstskatt åtnjuta särskilt investeringsavdrag vid beräkningen av nettointäkten av förvärvskällan enligt bestämmelserna i denna lag. Investeringsavdrag får vidare åtnjutas vid beräkning av nettointäkt av annan fastighet om fastighetsägaren under nämnda period igångsätter ny-, till- eller ombyggnad på fastighet som är avsedd att användas i rörelse bedriven av annan än fastighetsägaren. Byggnadsarbete anses igångsatt när det har påbörjats på arbetsplatsen."
    },
    {
      "provision_ref": "2",
      "section": "2",
      "content": "Särskilt investeringsavdrag utgör tio procent av sådan kostnad för byggnadsarbete enligt 1 § första stycket som nedläggs under perioden den 1 oktober 1978-den 31 mars 1980. Kostnad anses nedlagd under denna period om den avser arbete som har utförts på byggnad och material som har fogats in i byggnad under perioden. Har statsbidrag utgått för byggnadsarbetet beräknas avdraget på den del av kostnaden som inte täcks av bidraget."
    },
    {
      "provision_ref": "3",
      "section": "3",
      "content": "Yrkande om särskilt investeringsavdrag skall framställas vid taxeringen för det beskattningsår under vilket kostnaden har nedlagts. Avdraget får åtnjutas högst med belopp som svarar mot skillnaden mellan bruttointäkten och övriga avdrag i förvärvskällan."
    },
    {
      "provision_ref": "4",
      "section": "4",
      "content": "Investeringsavdrag enligt 1 § medges inte för kostnader till den del de avser lokaler avsedda för bostadsändamål, bensinstation, parkeringshus eller parkeringsanläggning, butiks-, kontors-, bank-, hotell- eller restaurantlokaler, samlingslokaler eller nöjeslokaler, sporthall eller annan idrottsanläggning. Avdrag medges endast om den kostnad under beskattningsåret som skall ligga till grund för beräkning av avdraget för ett och samma byggnads arbete har uppgått till minst 10000 kronor."
    },
    {
      "provision_ref": "5",
      "section": "5",
      "content": "Investeringsavdrag enligt 1 § medges endast om den skattskyldige företer tillfredsställande utredning om den kostnad på vilken avdrag skall beräknas."
    },
    {
      "provision_ref": "6",
      "section": "6",
      "content": "I fråga om handelsbolag eller enkelt bolag beräknas investeringsavdrag för bolaget."
    }
  ]
}