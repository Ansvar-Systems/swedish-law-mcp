{
  "id": "1988:491",
  "type": "statute",
  "title": "Lag (1988:491) om skatteutjämningsbidrag",
  "status": "repealed",
  "issued_date": "1988-05-05",
  "url": "https://data.riksdagen.se/dokument/sfs-1988-491.html",
  "description": "Upphävd 1992-07-01 genom SFS 1992:670",
  "provisions": [
    {
      "provision_ref": "1",
      "section": "1",
      "content": "Landstingskommun och kommun kan få skatteutjämningsbidrag enligt denna lag."
    },
    {
      "provision_ref": "2",
      "section": "2",
      "content": "I lagen förstås med bidragsår det år under vilket skatteutjämningsbidraget utbetalas, eget skatteunderlag antalet skattekronor enligt skattemyndighetens beslut enligt 4 kap. 2 § taxeringslagen (1990:324) om taxering till kommunal inkomstskatt året före bidragsåret, egen skattekraft skatteunderlag per folkbokförd invånare vid ingången av året före bidragsåret, medelskattekraft skatteunderlaget för riket per folkbokförd invånare vid ingången av året före bidragsåret, garanterad skattekraft det procenttal av medelskattekraften som motsvaras av landstingskommunens eller kommunens grundgaranti enligt 3 och 4 §§ justerad enligt 5 §, garanterat skatteunderlag det antal skattekronor som motsvarar den garanterade skattekraften, tillskott av skatteunderlag det antal skattekronor varmed det egna skatteunderlaget understiger det garanterade skatteunderlaget. Lag (1991:535)."
    },
    {
      "provision_ref": "3",
      "section": "3",
      "content": "För landstingskommun gäller följande skattekraft i procent av medelskattekraften som grundgaranti. Landsting Grundgaranti Norrbottens läns landstingskommun 141 Västerbottens läns landstingskommun 129 Jämtlands läns landstingskommun 125 Västernorrlands läns landstingskommun 115 Värmlands, Kopparbergs och Gävleborgs läns landstingskommuner 107 Blekinge läns landstingskommun 105 Kalmar, Örebro och Västmanlands läns landstingskommuner 103 Övriga landstingskommuner 100"
    },
    {
      "provision_ref": "4",
      "section": "4",
      "content": "För kommun gäller följande skattekraft i procent av medelskattekraften som grundgaranti. Län Kommuner Grund- garanti Stockholms Samtliga 100 Uppsala Enköping, Håbo och Uppsala 100 Tierp och Östhammar 107 Älvkarleby 109 Södermanlands Samtliga 100 Östergötlands Finspång, Linköping, Mjölby, Motala, Norrköping, Söderköping, Vadstena och Ödeshög 100 Boxholm, Ydre och Åtvidaberg 103 Kinda 105 Valdemarsvik 111 Jönköpings Samtliga utom Aneby, Eksjö och Tranås 100 Aneby, Eksjö och Tranås 103 Kronobergs Alvesta, Ljungby, Markaryd, Växjö och Älmhult 100 Lessebo, Tingsryd och Uppvidinge 105 Kalmar Borgholm, Kalmar, Mönsterås, Mörbylånga, Nybro och Oskarshamn 100 Emmaboda, Hultsfred, Torsås, Vimmerby och Västervik 103 Högsby 105 Gotland Gotland 117 Blekinge Samtliga 105 Kristianstads Samtliga 100 Malmöhus Samtliga 100 Hallands Samtliga 100 Göteborgs och Göteborg, Härryda, Kungälv, Bohus Mölndal och Partille 100 Munkedal, Sotenäs, Strömstad och Tanum 102 Orust, Stenungsund och Tjörn 103 Lysekil och Uddevalla 105 Öckerö 111 Älvsborgs Ale, Alingsås, Borås, Herrljunga, Lerum, Mark, Mellerud, Svenljunga, Tranemo, Trollhättan, Ulricehamn, Vårgårda och Vänersborg 100 Färgelanda och Lilla Edet 103 Åmål 105 Bengtsfors och Dals-Ed 109 Skaraborgs Samtliga utom Gullspång och Karlsborg 100 Karlsborg 103 Gullspång 107 Värmlands Karlstad 105 Hammarö 107 Arvika, Eda, Filipstad, Forshaga, Grums, Hagfors, Kil, Kristinehamn, Munkfors,Storfors, Sunne, Säffle och Årjäng 109 Torsby 115 Örebro Hallsberg och Kumla 102 Örebro 103 Askersund och Laxå 105 Degerfors och Karlskoga 107 Hällefors, Lindesberg och Nora 109 Ljusnarsberg 111 Västmanlands Västerås 100 Arboga, Heby, Kungsör, Köping och Sala 102 Hallstahammar och Surahammar 105 Fagersta och Norberg 109 Skinnskatteberg 111 Kopparbergs Falun 105 Borlänge 107 Avesta, Ludvika, Smedjebacken och Säter 109 Gagnef, Hedemora, Leksand, Rättvik och Vansbro 111 Mora 113 Orsa 115 Malung 119 Älvdalen 139 Gävleborgs Gävle 105 Sandviken 107 Hofors, Hudiksvall, Nordanstig och Ockelbo 111 Bollnäs, Ovanåker och Söderhamn 113 Ljusdal 119 Västernorrlands Härnösand, Sundsvall och Timrå 115 Kramfors och Örnsköldsvik 117 Ånge 121 Sollefteå 127 Jämtlands Östersund 115 Berg och Bräcke 127 Krokom och Ragunda 129 Härjedalen 133 Åre 135 Strömsund 137 Västerbottens Umeå 117 Nordmaling, Robertsfors och Skellefteå 119 Vindeln och Vännäs 127 Bjurholm 129 Norsjö 133 Malå 135 Lycksele 137 Sorsele, Storuman och Vilhelmina 145 Dorotea och Åsele 149 Norrbottens Luleå och Piteå 127 Haparanda och Kalix 131 Boden och Älvsbyn 135 Arvidsjaur 139 Gällivare och Kiruna 143 Arjeplog, Jokkmokk, Överkalix och Övertorneå 145 Pajala 157"
    },
    {
      "provision_ref": "5",
      "section": "5",
      "content": "Med utgångspunkt i grundgarantin enligt 3 och 4 §§ beräknas årligen den garanterade skattekraften. Denna utgörs av grundgarantin med tillägg eller avdrag för landstingskommun för åldersstrukturens inverkan på landstingskommunens kostnader och för kommun för åldersstrukturens och den sociala strukturens inverkan på kommunens kostnader. För landstingskommuner och kommuner som inte ingår i landstingskommuner skall hänsyn tas till skillnader i fråga om kostnader för sjukvård. För kommuner skall hänsyn tas till skillnader i fråga om kostnader för barnomsorg, grundskola, gymnasieskola, äldreomsorg, kommunalt bostadstillägg till folkpension, socialbidrag samt statskommunala bostadsbidrag. I fråga om landstingskommun och kommun vars folkmängd senaste tioårsperioden har minskat skall tillägg göras för den befolkningsminskning som överstiger fem procent."
    },
    {
      "provision_ref": "6",
      "section": "6",
      "content": "Landstingskommun och kommun får skatteutjämningsbidrag, om det egna skatteunderlaget understiger det garanterade skatteunderlaget. Bidraget motsvarar tillskottet av skatteunderlag multiplicerat med skattesatsen för bidragsåret i den mån denna inte överstiger för landstingskommun 13 kronor 50 öre per skattekrona, för kommun som ingår i landstingskommun 16 kronor per skattekrona och för annan kommun 29 kronor 50 öre per skattekrona. Regeringen får medge undantag från tillämpningen av ovan angivna högsta skattesatser i det fall att landstingskommunen och kommunerna inom landstingsområdet kommer överens om en ändrad fördelning av den sammanlagda landstings- och kommunalskatten."
    },
    {
      "provision_ref": "7",
      "section": "7",
      "content": "Regeringen får efter ansökan bevilja extra skatteutjämningsbidrag. Ansökan inges till länsstyrelsen senast den 31 mars året före bidragsåret."
    },
    {
      "provision_ref": "8",
      "section": "8",
      "content": "Ändras rikets indelning i landstingskommuner eller kommuner beräknas tillskott av skatteunderlag på grundval av den indelning som gäller vid bidragsårets ingång."
    },
    {
      "provision_ref": "9",
      "section": "9",
      "content": "Skattemyndigheten fastställer tillskott av skatteunderlag samt lämnar senast den 25 januari bidragsåret landstingskommun och kommun uppgift om tillskottets storlek. Till ledning för landstingskommuns och kommuns budgetarbete skall skattemyndigheten senast den 10 september året före bidragsåret lämna landstingskommun och kommun uppgift om uppskattat tillskott av skatteunderlag. Lag (1990:404)."
    },
    {
      "provision_ref": "10",
      "section": "10",
      "content": "Statistiska centralbyrån fastställer medelskattekraften senast den 31 december året före bidragsåret."
    },
    {
      "provision_ref": "11",
      "section": "11",
      "content": "I fråga om utbetalning av skatteutjämningsbidrag under bidragsåret tillämpas bestämmelserna i lagen (1965:269) med särskilda bestämmelser om kommuns och annan menighets utdebitering av skatt, m. m."
    },
    {
      "provision_ref": "12",
      "section": "12",
      "content": "Landstingskommunen eller kommunen får överklaga statistiska centralbyråns eller skattemyndighets beslut enligt denna lag hos regeringen. Lag (1990:404). Övergångsbestämmelser 1988:491 Denna lag träder i kraft den 1 juli 1988 och tillämpas första gången i fråga om bidragsåret 1989. Genom lagen upphävs lagen (1979:362) om skatteutjämningsbidrag. Den upphävda lagen tillämpas dock alltjämt i fråga om skatteutjämningsbidrag för år 1988 och tidigare år. 1990:404 Denna lag träder i kraft den 1 januari 1991. Bestämmelserna i 2 § tillämpas första gången i fråga om bidragsåret 1992."
    }
  ]
}