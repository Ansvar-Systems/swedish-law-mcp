{
  "id": "1971:1072",
  "type": "statute",
  "title": "Lag (1971:1072) om förmånsberättigade skattefordringar m.m.",
  "status": "repealed",
  "issued_date": "1971-12-17",
  "url": "https://data.riksdagen.se/dokument/sfs-1971-1072.html",
  "description": "Upphävd 2004-01-01 genom SFS 2003:536",
  "provisions": [
    {
      "provision_ref": "1",
      "section": "1",
      "content": "Förmånsrätt enligt 11 § förmånsrättslagen (1970:979) följer med fordran på skatt och tull samt, om så särskilt föreskrivs, annan avgift till det allmänna som inte betecknas som skatt. Lagen tillämpas inte om det följer av särskild föreskrift eller i fråga om skattetillägg, dröjsmålsavgift, förseningsavgift eller liknande avgift. Lag (1997:517)."
    },
    {
      "provision_ref": "2",
      "section": "2",
      "content": "Förmånsrätt föreligger även i fall då annan än den skatt- eller avgiftsskyldige är betalningsskyldig för skatten eller avgiften."
    },
    {
      "provision_ref": "3",
      "section": "3",
      "content": "Fordran på slutlig skatt enligt skattebetalningslagen (1997:483) har förmånsrätt endast om den tidrymd till vilken skatten är att hänföra har gått till ända innan beslutet om konkurs meddelas. Fordran på socialavgifter som betalas av arbetsgivare enligt skattebetalningslagen har förmånsrätt i den mån avgifterna belöper på lön eller annan ersättning som har utgetts före beslutet om konkurs. Lag (1997:517). Övergångsbestämmelser 1972:572 Denna lag träder i kraft dagen efter den, då lagen enligt därå meddelad uppgift utkommit från trycket i Svensk författningssamling. Äldre lydelse av 1 § gäller fortfarande beträffande konkurs på grund av ansökan, som gjorts före ikraftträdandet. 1975:1266 Denna lag träder i kraft den 1 januari 1976. Äldre lydelse av 1 § gäller fortfarande beträffande konkurs på grund av ansökan, som gjorts före ikraftträdandet. 1981:1158 Denna lag träder i kraft den 1 januari 1982. Den äldre lydelsen av 1 § gäller fortfarande i fråga om skatter och avgifter som belöper på tid före ikraftträdandet. 1983:221 Denna lag träder i kraft en vecka efter den dag då lagen enligt uppgift på den kommit ut från trycket i Svensk författningssamling. Den äldre lydelsen av 1 § gäller fortfarande i fråga om skatter och avgifter som belöper på tid före ikraftträdandet. 1992:630 Denna lag träder ikraft den 1 januari 1993. Äldre föreskrifter gäller dock fortfarande i fråga om restavgift. 1994:209 Denna lag träder i kraft den 1 juli 1994. Den äldre lydelsen av 1 § gäller dock fortfarande i fråga om mervärdesskatt som belöper på tid före ikraftträdandet. 1995:1670 Denna lag träder i kraft den 1 juli 1996. I fråga om avgift som belöper på tid före ikraftträdandet gäller äldre föreskrifter. 1997:517 Denna lag träder i kraft den 1 november 1997. Äldre föreskrifter gäller fortfarande i fråga om fordringar på 1. slutlig skatt enligt uppbördslagen (1953:272), 2. avgifter enligt lagen (1984:668) om uppbörd av socialavgifter från arbetsgivare, och 3. avgiftstillägg för utgiftsåret 1997 och tidigare år. Lag (1997:1033). 2003:536 1. Denna lag träder i kraft den 1 januari 2004. 2. Den upphävda lagen gäller dock i de fall 11 § förmånsrättslagen (1970:979), i sin lydelse enligt lagen (1975:1248) om ändring i nämnda lag, tillämpas."
    }
  ]
}