{
  "id": "1993:1403",
  "type": "statute",
  "title": "Lag (1993:1403) om försöksverksamhet vid de allmänna valen år 1994",
  "status": "repealed",
  "issued_date": "1993-12-09",
  "url": "https://data.riksdagen.se/dokument/sfs-1993-1403.html",
  "description": "Upphävd 2002-03-01 genom SFS 2002:65",
  "provisions": [
    {
      "provision_ref": "1",
      "section": "1",
      "content": "Vid 1994 års ordinarie val till riksdagen och det samtidiga valet till kommun- och landstingsfullmäktige får i viss kommun centrala valmyndigheten efter samråd med länsstyrelse och valnämnd genomföra viss försöksverksamhet. För att genomföra denna försöksverksamhet får undantag eller avvikelser från bestämmelserna i vallagen (1972:620) göras enligt följande. 1. Valdistrikt får omfatta fler röstberättigade än vad som sägs i 3 kap. 3 § vallagen. 2. Antalet valförrättare som skall utses enligt 3 kap. 4 § vallagen får vara minst tre. 3. Röstning på valdagen får ske också på annat röstmottagningsställe i distriktet än som anges i 8 kap. 1 § vallagen varvid det från bestäm- melserna i 2, 3, 5 och 6 §§ i samma kapitel får göras de avvikelser som behövs för detta. I anledning av röstmottagning på sådant röstmottagnings- ställe får nödvändiga avvikelser också göras vid tillämpningen av 10--13 och 15 §§ i samma kapitel samt 9 kap. 1--3 och 5 §§. 4. Beträffande 13 kap. vallagen får avvikelser göras i den omfattning det behövs för att genomföra försök med optisk räkning av valsedlar och kombinerad rösträkning. 5. Beträffande 14 kap. vallagen får avvikelser göras i den omfattning det behövs för att genomföra försök vid den slutliga sammanräkningen och mandatfördelningen. Avvikelser som gäller 14 kap. 3 och 7 §§ skall beslutas av regeringen. 6. Efter samråd också med Postverket får valnämnden i viss kommun ansvara för den röstmottagning som sägs i 10 kap. 2 § tredje stycket vallagen."
    },
    {
      "provision_ref": "2",
      "section": "2",
      "content": "Närmare föreskrifter om försöksverksamhetens genomförande meddelas av regeringen eller, om regeringen bestämmer det, centrala valmyndigheten."
    }
  ]
}