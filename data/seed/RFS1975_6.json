{
  "id": "RFS1975:6",
  "type": "statute",
  "title": "Lag (RFS1975:6) med reglemente för riksbanken (Bankoreglementet)",
  "status": "repealed",
  "issued_date": "1975-01-23",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-RFS1975-6",
  "description": "Upphävd 1989-01-01 genom SFS 1988:1385",
  "provisions": [
    {
      "provision_ref": "2",
      "section": "2",
      "content": "2 mom. Fullmäktige får medge inlösen av bristfälliga och förslitna sedlar samt ersättning för helt förstörda sedlar. Om särskilda skäl föreligger, får fullmäktige medge inlösen av sedlar, som ej längre är lagligt betalningsmedel. Lag (1982:1162)."
    },
    {
      "provision_ref": "3",
      "section": "3",
      "content": "Riksbanken skall, på orter som fullmäktige bestämmer, ha åtta regionkontor och under dessa högst fjorton kassakontor. Lag (1983:180). 5 § har upphört att gälla genom lag (1983:180)."
    },
    {
      "provision_ref": "6",
      "section": "6",
      "content": "För utlåningsrörelsen i dess helhet gäller följande särskilda bestämmelser. Diskontering, lån eller kredit i checkräkning får ej beviljas: a) fullmäktig i riksbanken, utom såvitt gäller lån och kredit i checkräkning mot säkerhet av statens, allmänna hypoteksbankens eller Konungariket Sveriges stadshypotekskassas obligationer; b) tjänsteman i riksbanken, utom såvitt gäller lån och kredit i checkräkning mot säkerhet av obligationer som utfärdats av staten, allmänna hypoteksbanken, Konungariket Sveriges stadshypotekskassa eller kommun eller som av fullmäktige i belåningshänseende likställs med sådana obligationer. Till styrelseledamot vid regionkontor får lån eller kredit i checkräkning beviljas endast mot pant som prövas i och för sig innebära fullgod säkerhet. Växel, på vilken annan styrelseledamot än direktör är acceptant, trassent eller endossent, får diskonteras i riksbanken endast om växeln är grundad på verklig handelsaffär eller siste endossenten är av regeringen oktrojerad bankinrättning eller fullmäktige lämnat tillstånd till diskonteringen. Lån eller kredit i checkräkning får ej beviljas med borgen av fullmäktig, styrelseledamot vid regionkontor eller tjänsteman eller mot säkerhet av fordringsbevis, för vilket sådan person svarar. Växel, på vilken fullmäktig eller tjänsteman är acceptant, trassent eller endossent, får ej diskonteras i riksbanken. Vad i denna paragraf stadgas om fullmäktig gäller även suppleant för fullmäktig samt direktionsledamot som ej är fullmäktig. För suppleant för styrelseledamot gäller vad i denna paragraf stadgas om styrelseledamot. Angående bolag eller förening, vari person som omtalas i denna paragraf äger ett väsentligt ekonomiskt intresse såsom delägare eller medlem, gäller vad som stadgas om sådan person. Lag (1983:180)."
    },
    {
      "provision_ref": "10",
      "section": "10",
      "content": "1 mom. Fullmäktige utser inom sig riksbankschef samt inom eller utom sig en suppleant som med fullmäktiges rätt och ansvar träder i hans ställe vid förfall (vice riksbankschef). Därjämte utser fullmäktige inom sig en deputerad för tiden intill nästa fullmäktigeval. Är deputeraden under längre tid förhindrad att tjänstgöra, får fullmäktige utse annan fullmäktig att under tiden vara deputerad. Instruktion för deputeraden fastställs av fullmäktige. 2 mom. Vid förfall för fullmäktiges ordförande inkallas den av regeringen förordnade suppleanten. Vid förfall för annan fullmäktig inkallas, med iakttagande av 8 kap. 6 § andra stycket riksdagsordningen, av riksdagen utsedd suppleant. Suppleant får inkallas även i annat fall, om ärende av vikt förekommer. 3 mom. Om vid förfall för riksbankschefen vice riksbankschefen är förhindrad att träda i hans ställe får fullmäktige förordna annan av riksdagen vald fullmäktig eller riksbanksdirektör att uppehålla befattningen såsom riksbankschef. Till sådan vikarie utgår ersättning med belopp som fullmäktige bestämmer. 4 mom. När fullmäktig på grund av bestämmelserna i 30 och 31 §§ lagen för Sveriges riksbank icke får utöva sin befattning, skall han genast frånträda den och suppleant inkallas att inträda i hans ställe. 5 mom. Beträffande arvoden till fullmäktige är särskilt föreskrivet. 6 mom. För fullmäktig gäller allmänna resereglementet och utlandsresereglementet, dock att såsom tjänsteställe får anses varje ort inom landet där fullmäktig befinner sig vid anträdande av tjänsteresa. Fullmäktig hänförs därvid till reseklass A. För bevistande av sammanträde eller annan förrättning i Stockholm för riksbankens räkning under tid då riksmöte pågår utgår inte traktamente till fullmäktig eller suppleant som är ledamot av riksdagen. Lag (1984:667). 12 § har upphört att gälla genom förordning (1983:180)."
    },
    {
      "provision_ref": "13",
      "section": "13",
      "content": "*/k/ 1 mom. */-k/ Till ledamöter i den i 6 a § valutalagen (1939:350) nämnda valutastyrelsen skall fullmäktige utse dels från riksbanken vice riksbankschefen, en fullmäktig eller suppleant för fullmäktig och en riksbanksdirektör, dels utanför banken fyra ledamöter, av vilka två skall representera bankväsendet och näringslivet i övrigt och två arbetstagarna. Fullmäktige skall också utse högst två suppleanter för varje ledamot. Vice riksbankschefen är valutastyrelsens ordförande. Fullmäktige förordnar en av de övriga inom riksbanken utsedda ledamöterna att vara vice ordförande. Valutastyrelsen är beslutför när minst fem ledamöter är närvarande. */k/ 2 mom. */-k/ Ärende som valutastyrelsen skall ta befattning med avgörs i valutastyrelsen, i valutastyrelsens direktion (valutadirektionen) eller av enskilda tjänstemän, en eller två i förening. Valutastyrelsen avgör ärenden rörande tillämpningsföreskrifter enligt 6 § första stycket valutalagen (1939:350) samt övriga ärenden som innefattar väsentliga principfrågor eller på annat sätt är av större betydelse. Valutadirektionen skall förbereda ärenden som skall avgöras av valutastyrelsen och under styrelsen leda valutaregleringen. I valutadirektionen avgörs ärenden som utan att kräva valutastyrelsens avgörande bedöms betydelsefulla. Enskilda tjänstemän, en eller två i förening, vilka därtill erhållit valutastyrelsens bemyndigande, avgör de ärenden som inte ankommer på valutastyrelsen eller valutadirektionen. */k/ 3 mom. */-k/ Valutadirektionen består av vice riksbankschefen och den riksbanksdirektör som ingår i valutastyrelsen, två av deras suppleanter i styrelsen samt den gruppchef eller motsvarande tjänsteman, till vars verksamhetsområde ärendet hör. Har för vice riksbankschefen eller riksbanksdirektören utsetts mer än en suppleant bestämmer valutastyrelsen vilken av de två som skall ingå i valutadirektionen. Valutastyrelsen skall utse två tjänstemän i riksbanken såsom suppleanter för valutadirektionens ständiga ledamöter. Vice riksbankschefen är ordförande och riksbanksdirektören vice ordförande i valutadirektionen. Beslutförhet kräver att tre ledamöter är närvarande. */k/ 4 mom. */-k/ Har på sätt som föreskrivs i 6 a § tredje stycket valutalagen (1939:350) yrkande framställts om att ett beslut som valutastyrelsen fattat skall underställas fullmäktiges prövning, skall sökanden i ärendet underrättas om detta snarast möjligt och senast i samband med att han får meddelande om innehållet i styrelsens beslut. Fullmäktig eller suppleant för fullmäktig får inte delta i fullmäktiges handläggning av ett ärende som han tagit befattning med i valutastyrelsen. */k/ 5 mom. */-k/ Beträffande arvoden till valutastyrelsen finns föreskrifter i lagen (1984:665) om arvoden m. m. för uppdrag inom riksdagen, dess myndigheter och organ. Vid resa, som föranleds av uppdraget, har ledamot och suppleant rätt till resekostnadsersättning och traktamente enligt vad som gäller för riksbanksdirektör. Lag (1987:389). 22 § har upphävts genom lag (1985:240). 23 § har upphävts genom lag (1985:240). 24 § har upphävts genom lag (1985:240). Övergångsbestämmelser 1983:180 Denna lag träder i kraft den 1 januari 1984. Riksbanksfullmäktige får, om särskilda skäl därtill finns, besluta att avdelningskontor som inrättats enligt 3 § i dess äldre lydelse får finnas kvar till den 1 januari 1986. För lån från riksbankens avbetalningslånefond, vilka utlämnats före ikraftträdandet, gäller fortfarande den upphävda 5 §."
    }
  ]
}