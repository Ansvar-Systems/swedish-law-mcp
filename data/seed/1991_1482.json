{
  "id": "1991:1482",
  "type": "statute",
  "title": "Lag (1991:1482) om lotteriskatt",
  "status": "repealed",
  "issued_date": "1991-11-21",
  "url": "https://data.riksdagen.se/dokument/sfs-1991-1482.html",
  "description": "Upphävd 2019-01-01 genom SFS 2018:1139",
  "provisions": [
    {
      "provision_ref": "1",
      "section": "1",
      "content": "Lotteriskatt skall betalas till staten för svenskt lotteri. Lotteriskatt skall också betalas till staten för utländskt lotteri som avser vadhållning i samband med hästtävlingar, om 1. undantag medgetts för lotteriet enligt 38 § andra stycket lotterilagen (1994:1000), 2. deltagandet sker via en svensk trav- eller galopporganisation, och 3. det svenska speldeltagandet undantagits från lotteribeskattning i det land där lotteriet anordnas. Beteckningen lotteri har samma betydelse i denna lag som i 3 § lotterilagen. Lag (2003:350)."
    },
    {
      "provision_ref": "1 a",
      "section": "1 a",
      "content": "Lotteriskatt skall inte betalas för 1. sådant lotteri som avses i lagen (1972:820) om skatt på spel, 2. sådant lotteri som avses i lagen (1991:1483) om skatt på vinstsparande, m.m., 3. vinstdragning på här i landet utfärdade premieobligationer, 4. lotteri som har anordnats av sådan sammanslutning som avses i 15 § lotterilagen (1994:1000), 5. sådant lotteri och sådant spel enligt kasinolagen (1999:355) som har anordnats av företag som i sin helhet, direkt eller indirekt, ägs av staten, eller, 6. lotteri där vinsterna inte utgörs av pengar. Lag (2003:350)."
    },
    {
      "provision_ref": "1 b",
      "section": "1 b",
      "content": "Lotteriskatt tas ut med 35 procent av den behållning som återstår sedan de sammanlagda vinster som betalats ut till vinnarna i lotteriet räknats av från de sammanlagda insatserna. Vid bestämmande av behållningen av sådant utländskt lotteri som avses i 1 § andra stycket ska endast insatser och vinster som hänför sig till det svenska speldeltagandet beaktas. Motsvarande gäller för svenskt lotteri som avser vadhållning i samband med hästtävlingar där deltagande sker via en utländsk trav- eller galopporganisation. Med utbetalade vinster avses de vinster som betalats ut inom 90 dagar från skattskyldighetens inträde. Lag (2007:1383)."
    },
    {
      "provision_ref": "2",
      "section": "2",
      "content": "Skattskyldig är den som anordnar ett sådant lotteri för vilket skatt skall betalas enligt 1 §. I fråga om utländskt lotteri enligt 1 § andra stycket är sådan organisation som avses där skattskyldig. Lag (2003:350)."
    },
    {
      "provision_ref": "3",
      "section": "3",
      "content": "Skattskyldigheten inträder vid vinstdragningen eller, om denna har ägt rum före lottförsäljningens början, vid utgången av den tid som bestämts för lottförsäljningen. Med vinstdragning avses i fråga om vadhållning det förfarande, varigenom vinsterna bestäms."
    },
    {
      "provision_ref": "4",
      "section": "4",
      "content": "Bestämmelser om förfarandet vid uttag av skatten finns i skatteförfarandelagen (2011:1244). Lag (2011:1345)."
    },
    {
      "provision_ref": "5",
      "section": "5",
      "content": "För varje redovisningsperiod skall redovisas 1. skillnaden mellan de sammanlagda insatserna och de sammanlagda vinsterna enligt vinstplan eller annat beslut om att viss andel av insatserna skall betalas ut som vinster, och 2. de vinster som inte har blivit utbetalda inom 90 dagar från skattskyldighetens inträde. Lag (2002:414). Övergångsbestämmelser 1991:1482 1. Denna lag träder i kraft den 1 januari 1992. 2. Genom lagen upphävs lagen (1928:376) om skatt på lotterivinster och lagen (1984:351) om totalisatorskatt. 3. Lagen om skatt på lotterivinster skall dock fortfarande tillämpas i sin lydelse före den 1 april 1986 i fråga om premieobligationer som getts ut före den dagen. 4. Äldre bestämmelser gäller i fråga om lotterier som påbörjats före den 1 januari 1992. 1996:588 1. Denna lag träder i kraft den 1 juli 1996. 2. Äldre bestämmelser gäller fortfarande i fråga om förhållanden som hänför sig till tiden före ikraftträdandet. 1997:322 1. Denna lag träder i kraft den 1 juli 1997. 2. Äldre föreskrifter gäller fortfarande i fråga om förhållanden som hänför sig till tiden före ikraftträdandet. 1999:357 Denna lag träder i kraft den 1 juli 1999. Bestämmelserna i 1 § andra stycket i sin nya lydelse tillämpas dock för tid från och med den 1 april 1999. 2002:414 Denna lag träder i kraft den 1 januari 2003. Äldre föreskrifter gäller fortfarande för förhållanden som hänför sig till tiden före ikraftträdandet. 2007:1383 Denna lag träder i kraft den 1 januari 2008. Äldre bestämmelser gäller fortfarande för förhållanden som hänför sig till tiden före ikraftträdandet."
    }
  ]
}