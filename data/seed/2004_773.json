{
  "id": "2004:773",
  "type": "statute",
  "title": "Lag (2004:773) om kommunalekonomisk utjämning",
  "status": "in_force",
  "issued_date": "2004-10-28",
  "url": "https://data.riksdagen.se/dokument/sfs-2004-773.html",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna lag innehåller bestämmelser om inkomst- och kostnadsutjämning för kommuner och regioner. Lagen innehåller även bestämmelser om strukturbidrag och införandebidrag samt om regleringsbidrag och regleringsavgift. Lag (2019:916)."
    },
    {
      "provision_ref": "2",
      "section": "2",
      "content": "Med regioner avses i denna lag även kommuner som inte ingår i en region. Lag (2019:916)."
    },
    {
      "provision_ref": "3",
      "section": "3",
      "content": "I denna lag används följande termer i den betydelse som anges här. Utjämningsår: Det år bidrag eller avgift ska betalas. Uppräknat skatteunderlag: De sammanlagda beskattningsbara inkomsterna för en kommun eller region enligt Skatteverkets beslut om slutlig skatt enligt 56 kap. 2 § skatteförfarandelagen (2011:1244) i fråga om kommunal inkomstskatt året före utjämningsåret, uppräknade med uppräkningsfaktorerna enligt 4 § tredje stycket lagen (1965:269) med särskilda bestämmelser om kommuns och annan menighets utdebitering av skatt, m.m. Uppräknad medelskattekraft: Summan av de uppräknade skatteunderlagen för hela landet dividerad med antalet invånare i landet den 1 november året före utjämningsåret. Skatteutjämningsunderlag: Den uppräknade medelskattekraften multiplicerad med antalet folkbokförda invånare i kommunen respektive regionen den 1 november året före utjämningsåret uppräknad med den procentsats som anges i 4 §. Medelskattesats: Varje kommuns och regions skatteunderlag multiplicerad med dess skattesats varefter summan av de beräknade beloppen divideras med skatteunderlaget i landet. Skatteunderlaget och skattesatsen för kommuner som inte ingår i en region undantas från denna beräkning. Standardkostnad: En för varje kommun eller region beräknad teoretisk kostnad för var och en av de verksamheter och kostnadsslag som anges i 8 §, varvid kostnaden beräknas med utgångspunkt i faktorer som är av särskild betydelse för att belysa strukturella förhållanden. Strukturkostnad: Summan av standardkostnaderna för en kommun eller region. Bidragsminskning: En bidragsminskning föreligger i den mån nettot av en kommuns eller en regions bidrag och avgifter år 2019 enligt den då gällande lydelsen av denna lag är större än nettot av kommunens eller regionens bidrag och avgifter för samma år beräknade enligt 5, 6, 9-12, 15 och 16 §§. Lag (2019:916). Inkomstutjämning"
    },
    {
      "provision_ref": "4",
      "section": "4",
      "content": "Vid beräkning av skatteutjämningsunderlaget för en kommun och för en region ska procentsatsen vara 115 procent. Lag (2019:916)."
    },
    {
      "provision_ref": "5",
      "section": "5",
      "content": "En kommun eller region vars skatteutjämningsunderlag är högre än det uppräknade skatteunderlaget har rätt till ett inkomstutjämningsbidrag som motsvarar mellanskillnaden, multiplicerad med den skattesats som fastställs enligt 7 §. Lag (2019:916)."
    },
    {
      "provision_ref": "6",
      "section": "6",
      "content": "En kommun eller region vars skatteutjämningsunderlag är lägre än det uppräknade skatteunderlaget ska betala en inkomstutjämningsavgift som motsvarar mellanskillnaden, multiplicerad med den skattesats som fastställs enligt 7 §. Lag (2019:916)."
    },
    {
      "provision_ref": "7",
      "section": "7",
      "content": "Regeringen fastställer för varje län de skattesatser (länsvisa skattesatser) som ska tillämpas vid beräkning av bidrag enligt 5 § och avgifter enligt 6 §. De länsvisa skattesatserna ska för bidragsberättigade kommuner fastställas utifrån 95 procent av medelskattesatsen år 2003 och för bidragsberättigade regioner utifrån 90 procent av medelskattesatsen samma år. För avgiftsskyldiga kommuner och regioner ska de länsvisa skattesatserna i stället fastställas utifrån 85 procent av medelskattesatsen år 2003. Lag (2019:916). Kostnadsutjämning"
    },
    {
      "provision_ref": "8",
      "section": "8",
      "content": "/Upphör att gälla U:2028-07-01/ För varje kommun beräknas standardkostnaden för 1. förskola, fritidshem och sådan pedagogisk verksamhet som avses i 25 kap. skollagen (2010:800), 2. förskoleklass och grundskola, 3. gymnasieskola, 4. individ- och familjeomsorg, 5. kommunal vuxenutbildning, 6. äldreomsorg, 7. infrastruktur och skydd, och 8. verksamhetsövergripande kostnader. För varje region beräknas standardkostnaden för 1. hälso- och sjukvård, och 2. befolkningsförändringar. En standardkostnad beräknas också för kollektivtrafik. Kostnaden fördelas mellan kommuner och regioner enligt bestämmelser som regeringen meddelar. Lag (2019:916). 8 § /Träder i kraft I:2028-07-01/ För varje kommun beräknas standardkostnaden för 1. förskola, fritidshem och sådan pedagogisk verksamhet som avses i 25 kap. skollagen (2010:800), 2. grundskola, 3. gymnasieskola, 4. individ- och familjeomsorg, 5. kommunal vuxenutbildning, 6. äldreomsorg, 7. infrastruktur och skydd, och 8. verksamhetsövergripande kostnader. För varje region beräknas standardkostnaden för 1. hälso- och sjukvård, och 2. befolkningsförändringar. En standardkostnad beräknas också för kollektivtrafik. Kostnaden fördelas mellan kommuner och regioner enligt bestämmelser som regeringen meddelar. Lag (2025:735)."
    },
    {
      "provision_ref": "9",
      "section": "9",
      "content": "En kommun eller region vars strukturkostnad per invånare överstiger den för landet genomsnittliga strukturkostnaden per invånare har rätt till ett kostnadsutjämningsbidrag som motsvarar mellanskillnaden, multiplicerad med antalet invånare i kommunen eller regionen. Lag (2019:916)."
    },
    {
      "provision_ref": "10",
      "section": "10",
      "content": "En kommun eller region vars strukturkostnad per invånare understiger den för landet genomsnittliga strukturkostnaden per invånare ska betala en kostnadsutjämningsavgift som motsvarar mellanskillnaden, multiplicerad med antalet invånare i kommunen eller regionen. Lag (2019:916). Strukturbidrag"
    },
    {
      "provision_ref": "11",
      "section": "11",
      "content": "En kommun har rätt till ett strukturbidrag enligt följande. En kommun som år 2004 haft en beräknad standardkostnad för svagt befolkningsunderlag har rätt till bidrag med motsvarande belopp. En kommun som år 2013 fått strukturbidrag för näringslivs- och sysselsättningsfrämjande åtgärder eller för bidragsminskning har rätt till ett bidrag motsvarande den del av summan av dessa belopp som överstiger 0,22 procent av det uppräknade skatteunderlaget år 2014. Lag (2015:1010)."
    },
    {
      "provision_ref": "12",
      "section": "12",
      "content": "En region har rätt till ett strukturbidrag enligt följande. En region som år 2004 haft en beräknad standardkostnad för små regioner har rätt till ett bidrag med motsvarande belopp. En region som år 2013 fått strukturbidrag för bidragsminskning har rätt till ett bidrag motsvarande den del av beloppet som överstiger 0,11 procent av det uppräknade skatteunderlaget år 2014. Lag (2019:916). Införandebidrag"
    },
    {
      "provision_ref": "13",
      "section": "13",
      "content": "En kommun eller region som får en bidragsminskning har rätt till ett årligt införandebidrag för den del av bidragsminskningen som överstiger 250 kronor per invånare. Införandebidraget ska därefter årligen minska med 250 kronor per invånare till dess det upphör. Lag (2019:916)."
    },
    {
      "provision_ref": "14",
      "section": "14",
      "content": "Har upphävts genom lag (2013:975). Regleringsbidrag och regleringsavgift"
    },
    {
      "provision_ref": "15",
      "section": "15",
      "content": "Om statens samlade utgifter för inkomstutjämningsbidrag, kostnadsutjämningsbidrag, strukturbidrag och införandebidrag, minskade med statens samlade inkomster från inkomstutjämningsavgifter och kostnadsutjämningsavgifter, är lägre än statens anslag för dessa bidrag, ska skillnaden för- delas till kommuner respektive regioner som regleringsbidrag, med ett enhetligt belopp per invånare i landet. Lag (2019:916)."
    },
    {
      "provision_ref": "16",
      "section": "16",
      "content": "Om statens samlade utgifter för inkomstutjämningsbidrag, kostnadsutjämningsbidrag, strukturbidrag och införandebidrag, minskade med statens samlade inkomster från inkomstutjämningsavgifter och kostnadsutjämningsavgifter, är högre än statens anslag för dessa bidrag, ska skillnaden betalas av kommuner respektive regioner i form av regleringsavgift, med ett enhetligt belopp per invånare i landet. Lag (2019:916). Gemensamma bestämmelser"
    },
    {
      "provision_ref": "17",
      "section": "17",
      "content": "Avgifter och bidrag beräknas på grundval av antalet folkbokförda invånare i en kommun eller region den 1 november året före utjämningsåret och den indelning av kommuner och regioner som gäller vid början av utjämningsåret, om inte annat följer av 17 a §. Lag (2019:916)."
    },
    {
      "provision_ref": "17 a",
      "section": "17 a",
      "content": "Beräkningen av strukturbidrag, standardkostnader för infrastruktur och skydd och verksamhetsövergripande kostnader samt faktorer som avser förändringar i befolkningen som görs i beräkningen av övriga standardkostnader för en kommun som sammanläggs med en annan kommun eller flera andra kommuner enligt lagen (1979:411) om ändringar i Sveriges indelning i kommuner och regioner, ska göras enligt följande. Den nya kommunens strukturbidrag och standardkostnader ska, det utjämningsår då indelningsändringen träder i kraft och de därpå följande tre åren, grundas på det högsta värdet på strukturbidrag, standardkostnader för infrastruktur och skydd och verksamhetsövergripande kostnader samt faktorer som avser förändringar i befolkningen i övriga standardkostnader beräknade på grundval av den indelning av kommuner 1. som gäller den 1 januari utjämningsåret, eller 2. som gällde före indelningsändringen, varvid beräkningen ska utgå från de i sammanläggningen ingående kommunernas strukturbidrag samt standardkostnader för respektive verksamhet eller kostnadsslag. Lag (2019:916)."
    },
    {
      "provision_ref": "18",
      "section": "18",
      "content": "Skatteverket beslutar senast den 20 januari under utjämningsåret preliminärt om bidrag respektive avgifter för varje kommun och region. En kommun eller region får senast den 15 februari under utjämningsåret till Skatteverket påtala brister och oriktiga uppgifter i underlaget för beslutet. Skatteverket fastställer bidrag respektive avgifter för varje kommun och region senast den 15 april under utjämningsåret. Lag (2019:916)."
    },
    {
      "provision_ref": "19",
      "section": "19",
      "content": "Avgifter och bidrag enligt denna lag avräknas respektive betalas i samband med och på motsvarande sätt som vid utbetalning av kommunalskattemedel enligt 4 § lagen (1965:269) med särskilda bestämmelser om kommuns och annan menighets utdebitering av skatt, m.m."
    },
    {
      "provision_ref": "20",
      "section": "20",
      "content": "Skatteverkets beslut enligt denna lag får överklagas hos regeringen. Vid prövningen av ett beslut enligt 18 § tredje stycket får sådana fel och brister i underlaget för beslutet som har påtalats först efter den tidpunkt som anges i 18 § andra stycket, beaktas endast om det finns synnerliga skäl. Lag (2005:804)."
    },
    {
      "provision_ref": "21",
      "section": "21",
      "content": "Regeringen eller den myndighet regeringen bestämmer meddelar närmare föreskrifter om beräkningen av bidrag och avgifter enligt denna lag. Övergångsbestämmelser 2004:773 1. Denna lag träder i kraft den 1 januari 2005. Genom lagen upphävs a) lagen (1995:1514) om generellt statsbidrag till kommuner och landsting, b) lagen (1995:1515) om utjämningsbidrag till kommuner och landsting, c) lagen (1995:1516) om utjämningsavgift för kommuner och landsting, samt d) lagen (1995:1517) om införande av lagen (1995:1514) om generellt statsbidrag till kommuner och landsting, lagen (1995:1515) om utjämningsbidrag till kommuner och landsting och lagen (1995:1516) om utjämningsavgift för kommuner och landsting. 2. De upphävda lagarna gäller fortfarande i fråga om bidrag och avgifter för år 2004 och tidigare år. 2011:1409 1. Denna lag träder i kraft den 1 januari 2012. 2. Äldre bestämmelser gäller fortfarande för 2013 och tidigare års taxeringar. 2013:975 1. Denna lag träder i kraft den 1 januari 2014. 2. Äldre föreskrifter gäller fortfarande i fråga om bidrag och avgifter som avser tid före ikraftträdandet. 2015:1010 1. Denna lag träder i kraft den 1 januari 2016. 2. Äldre föreskrifter gäller fortfarande i fråga om bidrag och avgifter som avser tid före ikraftträdandet. 2019:796 1. Denna lag träder i kraft den 1 januari 2020. 2. Äldre föreskrifter gäller fortfarande i fråga om bidrag och avgifter som avser tid före ikraftträdandet. 2019:916 Denna lag träder i kraft den 2 januari 2020 i fråga om 3, 8, 13 och 17 a §§ och i övrigt den 1 januari 2020."
    }
  ]
}