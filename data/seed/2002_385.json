{
  "id": "2002:385",
  "type": "statute",
  "title": "Lag (2002:385) om lagfart i vissa fall för Svenska kyrkan m.m.",
  "status": "in_force",
  "issued_date": "2002-05-30",
  "url": "https://data.riksdagen.se/dokument/sfs-2002-385.html",
  "provisions": [
    {
      "provision_ref": "1",
      "section": "1",
      "content": "I fråga om lagfart för förvärv av fast egendom som Svenska kyrkan eller en församling eller en kyrklig samfällighet inom Svenska kyrkan har gjort enligt 9 § första stycket lagen (1998:1592) om införande av lagen (1998:1591) om Svenska kyrkan gäller följande. 1. Bestämmelserna i 20 kap. 1, 2, 6 och 7 §§ jordabalken samt bestämmelsen om ingivande av fångeshandling i 20 kap. 5 § första stycket samma balk skall inte tillämpas. 2. Den till vilken äganderätten har övergått skall ansöka om lagfart före utgången av juni 2004. 3. Ansökan skall avslås, om sökanden inte förmår styrka sin äganderätt till egendomen. 4. Ansökan skall förklaras vilande, om den avser visst område av en fastighet och sökanden inte har lagfart på återstoden av fastigheten."
    },
    {
      "provision_ref": "2",
      "section": "2",
      "content": "De särskilda rättssubjekt som vid ingången av år 2000 ägde sådan fast egendom som avses i 9 § tredje stycket och 10 § första stycket lagen (1998:1592) om införande av lagen (1998:1591) om Svenska kyrkan kan beviljas lagfart på egendomen även om det förvärv på vilket äganderätten grundas inte kan anges. Vad som sägs i 1 § gäller även för lagfart på egendom som avses i första stycket."
    },
    {
      "provision_ref": "3",
      "section": "3",
      "content": "Bestämmelserna i 1 och 2 §§ tillämpas inte om lagfart på egendomen har beviljats efter utgången av år 1999."
    },
    {
      "provision_ref": "4",
      "section": "4",
      "content": "Den vars rätt berörs skall ges tillfälle att yttra sig i ett ärende som avses i 1 eller 2 §. Om det behövs skall yttrande inhämtas från Kammarkollegiet. Inskrivningsmyndighetens beslut i ett ärende som avses i 1 eller 2 § får överklagas, förutom av den som sägs i 19 kap. 32 § första stycket jordabalken, av Kammarkollegiet."
    }
  ]
}