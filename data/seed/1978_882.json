{
  "id": "1978:882",
  "type": "statute",
  "title": "Lag (1978:882) om säkerhet för skattefordringar m.m.;",
  "status": "repealed",
  "issued_date": "1978-12-14",
  "url": "https://data.riksdagen.se/dokument/sfs-1978-882.html",
  "description": "Upphävd 1994-01-01 genom SFS 1993:891",
  "provisions": [
    {
      "provision_ref": "1",
      "section": "1",
      "content": "Vid indrivning av fordran i allmänt mål får kronofogdemyndighet i samband med att uppskov beviljas med betalning eller med viss indrivningsåtgärd ta emot säkerhet som gäldenären eller, där gäldenären kan antas medge det, annan erbjuder sig att ställa. I 1 kap. 6 § utsökningsbalken finns bestämmelser om vad som avses med allmänt mål. Lag (1981:841)."
    },
    {
      "provision_ref": "2",
      "section": "2",
      "content": "Säkerhet får bestå av pant, borgen eller företagshypotek. Borgen skall ställas såsom för egen skuld. Om den ställs av två eller flera personer gemensamt skall den vara solidarisk. Lag (1984:661)."
    },
    {
      "provision_ref": "3",
      "section": "3",
      "content": "Kronofogdemyndigheten skall vid mottagande av säkerhet besluta under vilka förutsättningar säkerheten får tas i anspråk. Beslutet får ändras, när omständigheterna föranleder därtill. Kronofogdemyndigheten får utan hinder av att säkerhet har mottagits vidta indrivningsåtgärd, när anledning därtill förekommer."
    },
    {
      "provision_ref": "4",
      "section": "4",
      "content": "Pant får tillgodogöras i den ordning som gäller för utmätt egendom. Borgen får genast utsökas. Därvid gäller i tillämpliga delar bestämmelserna i uppbördslagen (1953:272) om indrivning av restförd skatt. Införsel får äga rum om det är medgivet beträffande den fordran som säkerheten avser. Om ett företagshypoteksbrev utgör säkerhet, får utmätning genast ske i den egendom som omfattas av företagshypoteket, även när detta gäller i annan näringsverksamhet än gäldenärens. Lag (1984:661)."
    },
    {
      "provision_ref": "5",
      "section": "5",
      "content": "Kronofogdemyndighetens beslut att vägra ta emot erbjuden säkerhet eller beslut i fråga som avses i 3 § får inte överklagas."
    }
  ]
}