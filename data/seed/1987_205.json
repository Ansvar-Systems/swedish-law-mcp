{
  "id": "1987:205",
  "type": "statute",
  "title": "Lag (1987:205) om tilläggsbelopp till basbeloppet vid beräkning av pensionsförmåner m.m.",
  "status": "repealed",
  "issued_date": "1987-04-29",
  "url": "https://data.riksdagen.se/dokument/sfs-1987-205.html",
  "description": "Upphävd 1988-01-01 genom SFS 1987:369",
  "provisions": [
    {
      "provision_ref": "1",
      "section": "1",
      "content": "Vid utbetalning av en förmån som avses i denna lag skall storleken av förmånen beräknas på grundval av det basbelopp som har fastställts enligt 1 kap. 6 § lagen (1962:381) om allmän försäkring, ökat med ett tilläggsbelopp på 400 kronor."
    },
    {
      "provision_ref": "2",
      "section": "2",
      "content": "Följande förmåner skall beräknas på det sätt som anges i 1 §: 1. folkpension i form av ålderspension, förtidspension, sjukbidrag, änkepension, barnpension, barntillägg, handikappersättning och vårdbidrag, inbegripet merkostnadsdel, enligt 6--9 kap. lagen (1962:381) om allmän försäkring, 2. allmän tilläggspension i form av ålderspension, förtidspension, sjukbidrag, änkepension och barnpension enligt 12--14 kap. lagen om allmän försäkring, 3. pensionstillskott enligt lagen (1969:205) om pensionstillskott, 4. hustrutillägg enligt lagen (1962:392) om hustrutillägg och kommunalt bostadstillägg till folkpension, 5. delpension enligt lagen (1979:84) om delpensionsförsäkring, 6. livränta enligt lagen (1976:380) om arbetsskadeförsäkring, 7. livränta enligt lagen (1977:265) om statligt personskadeskydd, 8. ersättning enligt lagen (1977:267) om krigsskadeersättning till sjömän, 9. livränta som avses i lagen (1977:268) om uppräkning av yrkesskadelivräntor m. m. och lagen (1977:269) om uppräkning av statliga yrkesskadelivräntor m. m., 10. bidragsförskott enligt lagen (1964:143) om bidragsförskott, 11. förlängt bidragsförskott enligt lagen (1984:1095) om förlängt bidragsförskott för studerande, 12. särskilt bidrag enligt lagen (1984:1096) om särskilt bidrag till vissa adoptivbarn. Övergångsbestämmelser 1987:205 Denna lag träder i kraft den 1 juli 1987 och tillämpas första gången vid beräkning av förmåner som avses i 2 § 1--9 för juli 1987 och vid beräkning av förmåner som avses i 2 § 10--12 för augusti 1987. 1987:369 Den upphävda lagen skall dock tillämpas vid beräkning av förmåner som avses i 2 § 1--9 för tid före utgången av år 1987 och vid beräkning av förmåner som avses i 2 § 10--12 för tid före utgången av januari 1988."
    }
  ]
}