{
  "id": "1998:710",
  "type": "statute",
  "title": "Lag (1998:710) med vissa bestämmelser om Pensionsmyndighetens premiepensionsverksamhet",
  "status": "repealed",
  "issued_date": "1998-06-17",
  "url": "https://data.riksdagen.se/dokument/sfs-1998-710.html",
  "description": "Upphävd 2017-05-01 genom SFS 2017:230",
  "provisions": [
    {
      "provision_ref": "1",
      "section": "1",
      "content": "Pensionsmyndighetens premiepensionsverksamhet ska stå under tillsyn av Finansinspektionen. I denna lag finns vissa bestämmelser om Pensionsmyndighetens tillämpning av försäkringsrörelse- och redovisningsregler. I lagen finns också bestämmelser om det närmare innehållet i Finansinspektionens tillsyn över myndigheten. De grundläggande bestämmelserna om Pensionsmyndighetens uppgifter finns i socialförsäkringsbalken. Lag (2010:1272). Regler för premiepensionsverksamheten"
    },
    {
      "provision_ref": "2",
      "section": "2",
      "content": "Följande bestämmelser i försäkringsrörelselagen (2010:2043), i lydelsen den 31 december 2015, ska gälla för Pensionsmyndighetens premiepensionsverksamhet: - 5 kap. 1, 2 och 9 §§ om försäkringstekniska avsättningar, - 5 kap. 4-6 §§ om beräkning av livförsäkringsavsättningar, - 6 kap. 1-20 och 27-30 §§ om placering av tillgångar som motsvarar försäkringstekniska avsättningar, - 6 kap. 32 § om användning av optioner och liknande finansiella instrument, och - 8 kap. 1-3 §§ om försäkringstekniska riktlinjer och beräkningsunderlag. Vid tillämpningen av de bestämmelser som anges i första stycket ska myndigheten anses som ett livförsäkringsföretag. Vad som sägs om dotterföretag i 6 kap. 4 § försäkringsrörelselagen, i lydelsen den 31 december 2015, ska avse företag i vilka staten har ett sådant inflytande som anges i 1 kap. 4 § första, andra eller tredje stycket årsredovisningslagen (1995:1554), om myndigheten företräder staten som ägare. Lag (2015:715)."
    },
    {
      "provision_ref": "3",
      "section": "3",
      "content": "Pensionsmyndigheten får inte förvärva så många aktier i ett svenskt aktiebolag, vars aktier är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet, att röstetalet för dem tillsammans med myndighetens övriga aktier i samma bolag överstiger fem procent av röstetalet för samtliga aktier i bolaget. Lag (2009:999)."
    },
    {
      "provision_ref": "4",
      "section": "4",
      "content": "Överskott som uppstår i Pensionsmyndighetens premiepensionsverksamhet ska tillföras pensionsspararna i form av återbäring. Överskottsmedlen får tas i anspråk endast om det kan ske utan att det äventyrar myndighetens förmåga att betala ut de premiepensioner som pensionsspararna har rätt till. Överskottsmedlen ska tas i anspråk i en takt som främjar en jämn utveckling av premiepensionerna över tiden. Fördelningen av återbäringen mellan pensionsspararna ska göras med hänsyn tagen till i vilken utsträckning de medel som förvaltas för varje pensionssparares räkning har bidragit till uppkomsten av överskottet. Lag (2009:999). Redovisning"
    },
    {
      "provision_ref": "5",
      "section": "5",
      "content": "I Pensionsmyndighetens årsredovisning ska en särskild redovisning för premiepensionsverksamheten ingå. För denna redovisning ska följande bestämmelser i lagen (1995:1560) om årsredovisning i försäkringsföretag tilllämpas. - 1 kap. 2 § om hänvisningar till årsredovisningslagen (1995:1554), - 1 kap. 3 § om vissa definitioner, - 2 kap. 1 § om skyldighet att ta in en resultatanalys i årsredovisningen, - 2 kap. 2 § om årsredovisningens innehåll m.m. när det gäller hänvisningarna till bestämmelserna i 2 kap. 1-6 §§ årsredovisningslagen, - 3 kap. om balans- och resultaträkning, - 4 kap. 1 § om värderingsregler när det gäller hänvisningarna till bestämmelserna i 4 kap. 14 a-15 a §§ årsredovisningslagen, - 4 kap. 2 § 11-14 om hur värderingsreglerna ska tillämpas på ett försäkringsföretags tillgångar, - 4 kap. 4-9 §§ om värderingsregler, - 5 kap. 1 § om noter m.m. med undantag av hänvisningarna till 5 kap. 3, 4, 8, 11, 12, 20, 25, 36-44 och 48 §§ årsredovisningslagen, - 5 kap. 2-6 §§ om noter m.m., - 6 kap. om förvaltningsberättelse och resultatanalys, och - 10 kap. 1 § om överklagande av Finansinspektionens beslut. Om myndigheten företräder staten som ägare av ett eller flera företag, i vilka staten har ett sådant inflytande som anges i 1 kap. 4 § första, andra eller tredje stycket årsredovisningslagen (1995:1554), ska myndigheten även upprätta en koncernredovisning med tillämpning av bestämmelserna om sådan redovisning i 7 kap. 2-4 §§ lagen om årsredovisning i försäkringsföretag. Vid tillämpningen av de bestämmelser som anges i första och andra styckena ska myndigheten anses som ett livförsäkringsföretag. Det som sägs om intresseföretag och gemensamt styrda företag ska avse företag i vilka staten har ett sådant inflytande som anges i 1 kap. 5 respektive 5 a § årsredovisningslagen, om myndigheten företräder staten som ägare. Det som sägs om företagets verkställande direktör ska avse myndighetens chef. Lag (2015:820)."
    },
    {
      "provision_ref": "6",
      "section": "6",
      "content": "Den särskilda redovisningen för premiepensionsverksamheten ska ges in till Finansinspektionen så snart det kan ske och senast inom sex månader från kalenderårets utgång. Lag (2009:999). Information"
    },
    {
      "provision_ref": "7",
      "section": "7",
      "content": "Pensionsmyndigheten ska se till att pensionsspararna får tillgång till den information de behöver för att ta till vara sin rätt i premiepensionssystemet. Lag (2009:999). Aktuarie"
    },
    {
      "provision_ref": "8",
      "section": "8",
      "content": "Bestämmelserna i 5 kap. 14 § försäkringsrörelselagen (2010:2043), i lydelsen den 31 december 2015, om aktuarie i försäkringsföretag som meddelar livförsäkring, och föreskrifter som har meddelats med stöd av 5 kap. 17 § första stycket 2, i lydelsen den 31 december 2015, ska gälla för Pensionsmyndighetens premiepensionsverksamhet. Vid tillämpningen av de bestämmelser och föreskrifter som anges i första stycket ska vad som sägs om verkställande direktören avse myndighetens chef. Lag (2015:715)."
    },
    {
      "provision_ref": "9",
      "section": "9",
      "content": "Har upphävts genom lag (2002:1036). Innehållet i Finansinspektionens tillsyn m.m."
    },
    {
      "provision_ref": "10",
      "section": "10",
      "content": "Följande bestämmelser i försäkringsrörelselagen (2010:2043), i lydelsen den 31 december 2015, ska gälla för Finansinspektionens tillsyn över Pensionsmyndighetens premiepensionsverksamhet: - 14 kap. 5 § om skyldighet för styrelsen och vissa befattningshavare att lämna upplysningar till inspektionen, - 14 kap. 6 § andra stycket om skyldighet för styrelsen och verkställande direktören att hålla försäkringsföretagets räkenskapsmaterial m.m. tillgängligt för granskning, - 14 kap. 7 § om skyldighet för vissa andra personer att lämna upplysningar m.m. till inspektionen, - 14 kap. 13 § om rätt för inspektionen att sammankalla ett försäkringsföretags styrelse, - 14 kap. 16 § om avgifter för att bekosta inspektionens verksamhet, - 16 kap. 1, 2 och 12 §§ om rätt för inspektionen att ingripa, och - 17 kap. 1 och 3 §§ om överklagande av inspektionens beslut. Vid tillämpningen av de bestämmelser som anges i första stycket ska myndigheten anses som ett försäkringsföretag. Vad som sägs om försäkringsföretagets verkställande direktör ska avse myndighetens chef. Lag (2015:715)."
    },
    {
      "provision_ref": "11",
      "section": "11",
      "content": "Regeringen eller den myndighet som regeringen bestämmer får föreskriva avvikelser och medge undantag i det enskilda fallet från de bestämmelser som anges i 2 § första stycket samt 5 § första och andra styckena. Lag (1999:1308). Övergångsbestämmelser 2015:820 1. Denna lag träder i kraft den 1 januari 2016. 2. Lagen tillämpas första gången för det räkenskapsår som inleds närmast efter den 31 december 2015."
    }
  ]
}