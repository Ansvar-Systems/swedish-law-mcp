{
  "id": "2002:833",
  "type": "statute",
  "title": "Lag (2002:833) om extraordinära händelser i fredstid hos kommuner och landsting",
  "status": "repealed",
  "issued_date": "2002-11-21",
  "url": "https://data.riksdagen.se/dokument/sfs-2002-833.html",
  "description": "Upphävd 2006-09-01 genom SFS 2006:544",
  "provisions": [
    {
      "provision_ref": "1",
      "section": "1",
      "content": "Denna lag reglerar kommuners och landstings organisation och befogenheter vid extraordinära händelser i fredstid. Med extraordinär händelse avses en sådan händelse som avviker från det normala, innebär en allvarlig störning eller överhängande risk för en allvarlig störning i viktiga samhällsfunktioner och kräver skyndsamma insatser av en kommun eller ett landsting. Vid höjd beredskap skall i stället lagen (1988:97) om förfarandet hos kommunerna, förvaltningsmyndigheterna och domstolarna under krig eller krigsfara m.m. och lagen (1994:1720) om civilt försvar tillämpas. Plan för hanteringen av extraordinära händelser"
    },
    {
      "provision_ref": "2",
      "section": "2",
      "content": "Kommuner och landsting skall för varje ny mandatperiod fastställa en plan för hur de skall hantera extraordinära händelser. Krisledningsnämnd"
    },
    {
      "provision_ref": "3",
      "section": "3",
      "content": "I kommuner och landsting skall det finnas en nämnd för att fullgöra uppgifter under extraordinära händelser (krisledningsnämnd). Närmare bestämmelser om krisledningsnämnden finns i denna lag. I övrigt tillämpas kommunallagens (1991:900) bestämmelser. Krisledningsnämndens verksamhet"
    },
    {
      "provision_ref": "4",
      "section": "4",
      "content": "Ordföranden i krisledningsnämnden eller, om han eller hon har förhinder, vice ordföranden bedömer när en extraordinär händelse medför att nämnden skall träda i funktion. Ordföranden eller, om han eller hon har förhinder, vice ordföranden får besluta på nämndens vägnar i ärenden som är så brådskande att nämndens avgörande inte kan avvaktas. Sådana beslut skall därefter snarast anmälas till nämnden."
    },
    {
      "provision_ref": "5",
      "section": "5",
      "content": "Krisledningsnämnden får fatta beslut om att överta hela eller delar av verksamhetsområden från övriga nämnder i kommunen eller landstinget i den utsträckning som är nödvändig med hänsyn till den extraordinära händelsens art och omfattning. När förhållandena medger det skall krisledningsnämnden besluta att de uppgifter som nämnden har övertagit från andra nämnder skall återgå till ordinarie nämnd."
    },
    {
      "provision_ref": "6",
      "section": "6",
      "content": "Krisledningsnämndens beslut skall anmälas vid närmast följande fullmäktigesammanträde. Fullmäktige beslutar om omfattningen av redovisningen och formerna för denna."
    },
    {
      "provision_ref": "7",
      "section": "7",
      "content": "Fullmäktige får besluta att krisledningsnämndens verksamhet skall upphöra. Om fullmäktige fattar ett sådant beslut återgår de verksamhetsområden som krisledningsnämnden har övertagit till ordinarie nämnd. Bistånd mellan kommuner och landsting"
    },
    {
      "provision_ref": "8",
      "section": "8",
      "content": "Kommuner och landsting får på begäran bistå andra kommuner och landsting som drabbats av en extraordinär händelse. Om bistånd har lämnats har kommunen eller landstinget rätt till skälig ersättning av den andra kommunen eller landstinget. När en enskild persons vistelse i en kommun är föranledd av en extraordinär händelse, har vistelsekommunen rätt till ersättning från den kommun som drabbats av den extraordinära händelsen. Stöd till enskild"
    },
    {
      "provision_ref": "9",
      "section": "9",
      "content": "Kommuner och landsting får under en extraordinär händelse lämna begränsat ekonomiskt stöd till en enskild som drabbats av händelsen. Hälso- och sjukvård"
    },
    {
      "provision_ref": "10",
      "section": "10",
      "content": "Bestämmelser om kommuners och landstings möjlighet att bistå annan kommun eller annat landsting med hälso- och sjukvårdsresurser vid extraordinär händelse finns i hälso- och sjukvårdslagen (1982:763)."
    }
  ]
}