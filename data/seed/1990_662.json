{
  "id": "1990:662",
  "type": "statute",
  "title": "Lag (1990:662) om skatt på vissa premiebetalningar",
  "status": "repealed",
  "issued_date": "1990-06-14",
  "url": "https://data.riksdagen.se/dokument/sfs-1990-662.html",
  "description": "Upphävd 1997-01-01 genom SFS 1996:1242",
  "provisions": [
    {
      "provision_ref": "1",
      "section": "1",
      "content": "Till staten skall betalas skatt enligt denna lag på premier som erläggs av svensk juridisk person och fysisk person, som är bosatt i Sverige eller stadigvarande vistas här avseende personförsäkring som har meddelats i en utomlands bedriven försäkringsrörelse. Med premier likställs ersättning som lämnats vid sådan överlåtelse som avses i 2 § under förutsättning att tidigare betalningar för försäkringen inte varit skattepliktiga enligt denna lag. Skatt skall dock ej betalas för premier som utgör omkostnad i näringsverksamhet utom riket. Lag (1995:1540)."
    },
    {
      "provision_ref": "2",
      "section": "2",
      "content": "Skattskyldig är den som har slutit försäkringsavtal med utländskt försäkringsföretag eller den som vid överlåtelse av försäkringen trätt i dennes ställe."
    },
    {
      "provision_ref": "3",
      "section": "3",
      "content": "Skatten utgår med 15 procent av premiebeloppet."
    },
    {
      "provision_ref": "4",
      "section": "4",
      "content": "Skattskyldighet inträder när betalning sker."
    },
    {
      "provision_ref": "5",
      "section": "5",
      "content": "Beskattningsmyndigheten kan på ansökan förklara att premieskatt inte skall betalas. Som förutsättning för att en sådan förklaring skall lämnas gäller att det utländska försäkringsföretaget i den stat där det är hemmahörande är underkastat en inkomstbeskattning som är jämförlig med den beskattning som skulle ha följt av en beskattning enligt lagen (1947:576) om statlig inkomstskatt eller enligt lagen (1990:661) om avkastningsskatt på pensionsmedel. Om det inte finns fulla skäl för befrielse får skatten sättas ned till hälften. Beskattningsmyndighetens beslut i fråga som här avses får överklagas hos Riksskatteverket. Riksskatteverkets beslut får inte överklagas. Lag (1993:467)."
    },
    {
      "provision_ref": "6",
      "section": "6",
      "content": "Skattskyldig skall anmäla sig till beskattningsmyndigheten för registrering."
    },
    {
      "provision_ref": "7",
      "section": "7",
      "content": "Den som är skattskyldig skall lämna deklaration för varje beskattningsår då betalning skett."
    },
    {
      "provision_ref": "8",
      "section": "8",
      "content": "Regler för förfarandet vid beskattningen finns i lagen (1984:151) om punktskatter och prisregleringsavgifter. Övergångsbestämmelser 1993:467 Denna lag träder i kraft den 1 juli 1993. Beslut som meddelats av beskattningsmyndigheten före ikraftträdandet överklagas enligt äldre bestämmelser. 1995:1540 Denna lag träder i kraft den 1 januari 1996 och tillämpas i fråga om ersättning som lämnas efter den 30 juni 1995."
    }
  ]
}