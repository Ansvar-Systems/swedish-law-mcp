{
  "id": "1971:796",
  "type": "statute",
  "title": "Lag (1971:796) om internationella rättsförhållanden rörande adoption",
  "status": "repealed",
  "issued_date": "1971-11-19",
  "url": "https://data.riksdagen.se/dokument/sfs-1971-796.html",
  "description": "Upphävd 2018-09-01 genom SFS 2018:1289",
  "provisions": [
    {
      "provision_ref": "1",
      "section": "1",
      "content": "Ansökan om adoption upptages av svensk domstol, om den eller de sökande har svenskt medborgarskap eller har hemvist här i riket eller om Konungen medgivit att ansökningen prövas."
    },
    {
      "provision_ref": "2",
      "section": "2",
      "content": "Ansökan om adoption prövas enligt svensk lag. Avser ansökningen barn under aderton år, skall särskilt beaktas, huruvida sökande eller barnet genom medborgarskap eller hemvist eller på annat sätt har anknytning till främmande stat och det skulle medföra avsevärd olägenhet för barnet, om adoptionen ej blir gällande där. Rätten skall inhämta yttrande från Migrationsverket, när den som adoptionen avser är utomnordisk medborgare och tolv år eller äldre. Lag (2001:199)."
    },
    {
      "provision_ref": "3",
      "section": "3",
      "content": "Beslut om adoption som meddelats i främmande stat gäller här i riket, om den eller de sökande var medborgare eller hade hemvist i den främmande staten när beslutet meddelades samt, i fall då adoptivbarnet var svensk medborgare eller hade hemvist i Sverige, adoptionen godkänts av Konungen eller myndighet som Konungen bestämmer. Konungen eller myndighet som Konungen bestämmer kan även i annat fall förordna, att ett utomlands meddelat beslut om adoption skall gälla här i riket."
    },
    {
      "provision_ref": "4",
      "section": "4",
      "content": "När beslut om adoption som meddelats i främmande stat skall gälla här i riket, anses adoptivbarnet som adoptantens barn i äktenskap i fråga om vårdnad, förmynderskap och underhåll. I fråga om arvsrätt i adoptivförhållanden gäller vad som i allmänhet är föreskrivet om tillämplig lag beträffande rätten till arv, oavsett vilken lag som tillämpats vid adoptionen. Har denna ägt rum här i riket, anses dock adoptivbarnet alltid som adoptantens barn i äktenskap. I fall då adoptivbarn ej har arvsrätt efter adoptanten kan efter vad som finnes skäligt bestämmas att bidrag till barnets underhåll skall utgå av behållningen i adoptantens dödsbo."
    },
    {
      "provision_ref": "5",
      "section": "5",
      "content": "Konungen eller myndighet som Konungen bestämmer kan meddela föreskrifter om den utredning som skall äga rrum i ärende som avses i denna lag."
    },
    {
      "provision_ref": "6",
      "section": "6",
      "content": "Beslut om adoption som meddelats i främmande stat får ej tilläggas giltighet i Sverige, om detta skulle vara uppenbart oförenligt med grunderna för rättsordningen här i riket."
    },
    {
      "provision_ref": "7",
      "section": "7",
      "content": "I den mån det påkallas till uppfyllande av Sveriges förpliktelser enligt avtal med främmande stat kan Konungen meddela föreskrifter som avviker från bestämmelserna i denna lag. Övergångsbestämmelser 1971:796 Denna lag träder i kraft den 1 januari 1972. Beslut om adoption, som meddelats i främmande stat och vid ikraftträdanden var gällande här i riket, gäller alltjämt. I fråga om rätt till arv i adoptivförhållande är lagen ej tillämplig, om arvlåtaren avlidit före ikraftträdandet."
    }
  ]
}