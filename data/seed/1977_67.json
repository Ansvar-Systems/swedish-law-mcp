{
  "id": "1977:67",
  "type": "statute",
  "title": "Lag (1977:67) om tilläggsavgift i kollektiv persontrafik",
  "status": "in_force",
  "issued_date": "1977-03-03",
  "url": "https://data.riksdagen.se/dokument/sfs-1977-67.html",
  "provisions": [
    {
      "provision_ref": "1",
      "section": "1",
      "content": "Den som driver kollektiv persontrafik, för vilken regeringen eller förvaltningsmyndighet fastställer taxa, får under de förutsättningar som anges i denna lag taga ut tilläggsavgift av resande som ej kan förete giltig biljett. Regeringen eller förvaltningsmyndighet som regeringen bestämmer får föreskriva att denna lag skall gälla även annan utövare av kollektiv persontrafik än sådan som avses i första stycket. Tilläggsavgift tages ut utöver avgift för biljett. Lag (1982:309)."
    },
    {
      "provision_ref": "2",
      "section": "2",
      "content": "Tilläggsavgift får ej tagas ut om avsaknaden av giltig biljett får anses vara ursäktlig med hänsyn till den resandes ålder, sjukdom, bristande kännedom om lokala förhållanden eller annan omständighet."
    },
    {
      "provision_ref": "3",
      "section": "3",
      "content": "Tilläggsavgift bestämmes till belopp som är skäligt med hänsyn till trafikutövarens kostnader för biljettkontrollen och avgiften för den biljett som har avkrävts den resande men som han ej har kunnat förete."
    },
    {
      "provision_ref": "4",
      "section": "4",
      "content": "I fall som avses i 1 § första stycket meddelar den myndighet som fastställer taxan även de föreskrifter som behövs om tilläggsavgift. I fall som avses i 1 § andra stycket meddelas sådana föreskrifter av den myndighet som regeringen bestämmer."
    },
    {
      "provision_ref": "5",
      "section": "5",
      "content": "Resande som vägrar att lösa biljett eller betala tilläggsavgift får avvisas från färdmedlet av en tjänsteman som utför avgiftskontroll. Vad som nu har sagts om färdmedel gäller även sådant område för järnvägs-, spårvägs- eller tunnelbanetrafik som allmänheten har tillträde till endast om avgift för resa har betalats. På begäran av en tjänsteman som utför avgiftskontroll ska Polismyndigheten lämna handräckning för att verkställa sådan avvisning som avses i första stycket. Lag (2014:720)."
    },
    {
      "provision_ref": "6",
      "section": "6",
      "content": "Regeringen bemyndigas att meddela ytterligare föreskrifter i de avseenden som regleras i denna lag."
    }
  ]
}