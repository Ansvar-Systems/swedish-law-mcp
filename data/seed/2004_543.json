{
  "id": "2004:543",
  "type": "statute",
  "title": "Lag (2004:543) om samtjänst vid medborgarkontor",
  "status": "repealed",
  "issued_date": "2004-06-03",
  "url": "https://data.riksdagen.se/dokument/sfs-2004-543.html",
  "description": "Upphävd 2019-06-01 genom SFS 2019:212",
  "provisions": [
    {
      "provision_ref": "1",
      "section": "1",
      "title": "Samtjänstavtal",
      "content": "Statliga myndigheter, en kommun eller ett landsting får ingå avtal om att för varandras räkning lämna upplysningar, vägledning, råd och annan sådan hjälp till enskilda och i övrigt handlägga förvaltningsärenden med de begränsningar som anges i denna lag eller i förordning (samtjänst vid medborgarkontor). Lag (2009:314)."
    },
    {
      "provision_ref": "2",
      "section": "2",
      "content": "Ett samtjänstavtal ska ange vilka förvaltningsuppgifter som ska omfattas av samtjänsten. Förvaltningsuppgifter som innefattar myndighetsutövning eller som kräver tillgång till personuppgifter ska anges särskilt i avtalet. Av avtalet ska det även framgå vilken tillgång till personuppgifter som behövs för att de förvaltningsuppgifter som omfattas av avtalet ska kunna utföras. Så snart ett samtjänstavtal har träffats eller ändrats ska en kopia av avtalet sändas in till regeringen eller den myndighet som regeringen bestämmer. Lag (2009:314)."
    },
    {
      "provision_ref": "3",
      "section": "3",
      "content": "Har upphävts genom lag (2009:314). Verksamhetsrapporter"
    },
    {
      "provision_ref": "4",
      "section": "4",
      "content": "Myndigheter som har träffat ett samtjänstavtal skall på det sätt som bestäms av regeringen eller den myndighet som regeringen bestämmer redovisa hur verksamheten har bedrivits. Särskilt avtal"
    },
    {
      "provision_ref": "5",
      "section": "5",
      "content": "Om samtjänsten omfattar förvaltningsuppgifter som helt eller delvis innefattar myndighetsutövning eller som kräver tillgång till personuppgifter, ska den myndighet som ansvarar för förvaltningsuppgifterna träffa ett särskilt anställnings- eller uppdragsavtal med den som ska utföra dessa uppgifter. Lag (2009:314)."
    },
    {
      "provision_ref": "6",
      "section": "6",
      "content": "Har upphävts genom lag (2009:314)."
    },
    {
      "provision_ref": "7",
      "section": "7",
      "content": "Har upphävts genom lag (2009:314). Kommuner och landsting"
    },
    {
      "provision_ref": "8",
      "section": "8",
      "content": "Förvaltningsuppgifter, som en kommun eller ett landsting ansvarar för och som innefattar myndighetsutövning, får omfattas av ett samtjänstavtal endast i sådana fall som anges i andra stycket. En arbets- eller uppdragstagare som omfattas av ett särskilt avtal enligt 5 § får i den kommunala myndighetens namn 1. ta emot ansökningar om plats och, med undantag för barn som behöver särskilt stöd enligt 8 kap. 7 § och 14 kap. 6 § skollagen (2010:800), fördela platser och lämna erbjudanden om plats för barn och elever i förskola, fritidshem och sådan pedagogisk verksamhet som avses i 25 kap. samma lag, 2. lämna ekonomiskt stöd till inackordering för elever i gymnasieskolan och kommunal vuxenutbildning enligt skollagen, 3. ge tillstånd till att inrätta annat slag av toalett än vattentoalett enligt en kommunal föreskrift, eller 4. bevilja parkeringstillstånd för rörelsehindrade. Lag (2010:1042). Tillgången till personuppgifter"
    },
    {
      "provision_ref": "9",
      "section": "9",
      "content": "En arbets- eller uppdragstagare som omfattas av ett särskilt avtal enligt 5 § får i fråga om personuppgifter bara ges tillgång till sådana uppgifter som behövs för att kunna utföra de förvaltningsuppgifter som omfattas av samtjänstavtalet. Övergångsbestämmelser 2004:543 1. Denna lag träder i kraft den 1 juli 2004. 2. Samtjänstavtal som regeringen har godkänt enligt lagen (1997:297) om försöksverksamhet med samtjänst vid medborgarkontor skall fortfarande gälla. 2010:1042 1. Denna lag träder i kraft den 1 juli 2011. 2. Äldre bestämmelser gäller fortfarande för kommunal vuxenutbildning till utgången av juni 2012."
    }
  ]
}