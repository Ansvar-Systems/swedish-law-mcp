{
  "id": "1990:484",
  "type": "statute",
  "title": "Lag (1990:484) om övervakningskameror m. m.",
  "status": "repealed",
  "issued_date": "1990-06-07",
  "url": "https://data.riksdagen.se/dokument/sfs-1990-484.html",
  "description": "Upphävd 1998-07-01 genom SFS 1998:150",
  "provisions": [
    {
      "provision_ref": "1",
      "section": "1",
      "title": "Allmänna bestämmelser",
      "content": "Med övervakningskameror avses i denna lag TV kameror, andra optisk elektroniska instrument och därmed jämförbara utrustningar som är uppsatta så att de, utan att manövreras på platsen, kan användas för personövervakning. Vad som i lagen sägs om övervakningskameror gäller i tillämpliga delar även för separata tekniska anordningar som är avsedda att användas för att behandla eller bevara bilder som tas upp av en övervakningskamera. I fråga om användningen av övervakningskamera vid förundersökning i brottmål gäller lagen (1995:1506) om hemlig kameraövervakning. Lag (1995:1510)."
    },
    {
      "provision_ref": "2",
      "section": "2",
      "content": "En övervakningskamera skall användas med tillbörlig hänsyn till enskildas personliga integritet. Upplysningsplikt"
    },
    {
      "provision_ref": "3",
      "section": "3",
      "content": "Upplysning om en övervakningskamera skall lämnas genom tydlig skyltning eller på något annat verksamt sätt. Är övervakningskameran avsedd för skydd av en anläggning eller ett område som enligt 4 § 2--5 eller 5 § lagen (1990:217) om skydd för samhällsviktiga anläggningar m. m. har förklarats utgöra skyddsobjekt, behöver dock sådan upplysning inte lämnas. Detsamma gäller i fråga om en övervakningskamera som används av en polismyndighet vid automatisk hastighetsövervakning. Länsstyrelsen får efter skriftlig ansökan medge undantag från upplysningsplikten, om det finns synnerliga skäl för det. I ansökningsärendet tillämpas 8 § andra stycket och, om kameran skall kunna riktas mot en plats dit allmänheten har tillträde, 9 § första meningen. Länsstyrelsen skall i ett beslut om undantag meddela de villkor som behövs. Tillstånd m. m."
    },
    {
      "provision_ref": "4",
      "section": "4",
      "content": "Tillstånd att använda en övervakningskamera krävs för att en sådan kamera skall få vara uppsatt så att den kan riktas mot en plats dit allmänheten har tillträde. Detta gäller dock inte en övervakningskamera som 1. av trafiksäkerhetsskäl eller för säkerheten i arbetsmiljön är uppsatt på fordon, maskin eller liknande för att förbättra sikten för föraren eller användaren, 2. är avsedd för skydd av en anläggning eller ett område som enligt 4 § 2--5 eller 5 § lagen (1990:217) om skydd för samhällsviktiga anläggningar m. m. har förklarats utgöra skyddsobjekt, 3. används av en polismyndighet vid automatisk hastighetsövervakning. En polismyndighet eller den som är räddningsledare enligt räddningstjänstlagen (1986:1102) får under viss tid, högst fjorton dagar, ha en övervakningskamera uppsatt så som sägs i första stycket utan att söka tillstånd, om användning av kameran är oundgängligen nödvändig vid olyckshändelse eller överhängande fara för en sådan eller för att upprätthålla allmän ordning och säkerhet. Under förutsättning att ansökan om tillstånd görs inom fjorton dagar får kameran vara uppsatt utan tillstånd även för tid därefter, så länge användningen är oundgängligen nödvändig för ändamålet och länsstyrelsen inte har prövat ansökningen."
    },
    {
      "provision_ref": "5",
      "section": "5",
      "content": "Tillstånd får meddelas endast om sökanden kan anses ha ett befogat intresse av att få använda övervakningskameran och detta intresse inte lika väl kan tillgodoses på något annat sätt. Under den förutsättning som anges i första stycket skall tillstånd meddelas, om den information som kan förmedlas genom kameran och den rätt att behandla eller bevara upptagna bilder som kan komma att förenas med tillståndet vid tillämpning av 6 § kan antas vara av ringa betydelse för enskildas personliga integritet med hänsyn till den utrustning som skall användas, det område som skall övervakas och övriga omständigheter. I andra fall än som avses i andra stycket skall tillstånd meddelas bara om intresset av att tillgodose det avsedda ändamålet med övervakningen är så starkt att det skall ges företräde framför intresset av att värna enskildas personliga integritet."
    },
    {
      "provision_ref": "6",
      "section": "6",
      "content": "I fall som avses i 5 § andra stycket och i sådana andra fall där övervakningskameran är avsedd att användas för att förebygga brott, förhindra olyckor eller tillgodose något annat därmed jämförligt ändamål får ett tillstånd förenas med rätt att med någon teknisk anordning behandla eller bevara bilder, som tas upp av kameran, om sökanden av särskilda skäl har behov av detta."
    },
    {
      "provision_ref": "7",
      "section": "7",
      "content": "Frågan om tillstånd prövas av länsstyrelsen efter skriftlig ansökan av den som avser att ha övervakningskameran uppsatt så att den kan riktas mot en plats dit allmänheten har tillträde."
    },
    {
      "provision_ref": "8",
      "section": "8",
      "content": "I en ansökan om tillstånd skall anges de omständigheter som är av betydelse för prövningen av ärendet. Ansökan skall alltid innehålla uppgift om och beskrivning av 1. det ändamål som övervakningskameran är avsedd att användas för, 2. den utrustning som skall användas vid övervakningen, 3. den plats där utrustningen skall placeras och det område som kan övervakas. Om kameran är avsedd att kunna riktas mot en arbetsplats, skall till ansökan vara fogat ett yttrande från skyddsombud, skyddskommitté eller organisation som företräder de anställda."
    },
    {
      "provision_ref": "9",
      "section": "9",
      "content": "Innan länsstyrelsen meddelar tillstånd, skall yttrande inhämtas från den kommun där den plats finns dit övervakningskameran skall kunna riktas. Sådant yttrande behöver inte inhämtas i fall som avses i 5 § andra stycket under förutsättning att ansökningen inte avser också rätt att behandla eller bevara upptagna bilder."
    },
    {
      "provision_ref": "10",
      "section": "10",
      "content": "Ett tillstånd skall innehålla uppgifter om hur övervakningen får anordnas. Dessa skall avse övervakningens ändamål, den utrustning som får användas och det område som får övervakas. Länsstyrelsen skall meddela också de övriga villkor som behövs för tillståndet. Sådana villkor kan avse upplysning om kameran, upptagning, användning, behandling eller bevaring av bilder samt andra förhållanden av betydelse för att skydda enskildas personliga integritet. Tillstånd får meddelas för en begränsad tid. Tillsyn"
    },
    {
      "provision_ref": "11",
      "section": "11",
      "content": "Länsstyrelsen skall se till att 1. upplysning enligt 3 § lämnas om en övervakningskamera som kan riktas mot en plats dit allmänheten har tillträde, 2. bestämmelserna i 4 § följs, 3. bearbetning eller bevaring av upptagna bilder inte sker utan sådan rätt som avses i 6 § samt att 4. villkor som har meddelats enligt 3 § tredje stycket sista meningen, 10 § eller 13 § iakttas."
    },
    {
      "provision_ref": "12",
      "section": "12",
      "content": "Finner länsstyrelsen det behövligt för sin tillsyn, har länsstyrelsen rätt att få tillträde till kontrollrum och andra delar av en övervakningsanläggning. Länsstyrelsen får också begära upplysningar från den som innehar eller använder en övervakningskamera samt granska bevarat bildmaterial. Återkallelse av tillstånd m. m."
    },
    {
      "provision_ref": "13",
      "section": "13",
      "content": "Ändras förutsättningarna för ett tillstånd får länsstyrelsen meddela nya villkor eller, om det inte längre finns förutsättningar för att ge tillstånd, återkalla tillståndet. Detsamma gäller undantag enligt 3 § tredje stycket från upplysningsplikten och sådan rätt att behandla eller bevara upptagna bilder som avses i 6 §. Iakttas inte meddelade villkor, får länsstyrelsen förelägga tillståndshavaren eller den som har medgetts undantag att inom viss tid vidta rättelse. Sådant föreläggande skall delges. Om föreläggandet inte följs, får länsstyrelsen återkalla tillståndet, undantagsmedgivandet eller rätten att behandla eller bevara upptagna bilder. Tystnadsplikt"
    },
    {
      "provision_ref": "14",
      "section": "14",
      "content": "Den som tar befattning med uppgift som har inhämtats genom användning av en övervakningskamera, som är uppsatt så att det krävs tillstånd att använda den, får inte obehörigen röja eller utnyttja vad han till följd därav fått veta om någon enskilds personliga förhållanden. I det allmännas verksamhet tillämpas i stället bestämmelserna i sekretesslagen (1980:100). Straff m. m."
    },
    {
      "provision_ref": "15",
      "section": "15",
      "content": "Till böter eller fängelse i högst ett år döms den som uppsåtligen eller av oaktsamhet 1. bryter mot upplysningsplikten enligt 3 §, 2. bryter mot tillståndskravet enligt 4 §, 3. inte iakttar ett villkor som har meddelats enligt 3 § tredje stycket sista meningen, 10 § eller 13 §, 4. behandlar eller bevarar upptagna bilder utan sådan rätt som avses i 6 §. I ringa fall döms inte till ansvar."
    },
    {
      "provision_ref": "16",
      "section": "16",
      "content": "Övervakningsutrustning som har använts vid brott enligt denna lag skall förklaras förverkad, om det inte är oskäligt."
    },
    {
      "provision_ref": "17",
      "section": "17",
      "content": "Om den som innehar eller använder en övervakningskamera underlåter att i enlighet med 12 § ge tillträde eller lämna upplysningar eller hålla tillhanda bevarat bildmaterial, får länsstyrelsen förelägga vite. För att bereda sig tillträde får länsstyrelsen vid behov anlita polishandräckning. Överklagande m. m."
    },
    {
      "provision_ref": "18",
      "section": "18",
      "content": "Länsstyrelsens beslut får överklagas hos allmän förvaltningsdomstol. Justitiekanslern får överklaga ett beslut för att ta tillvara allmänna intressen. Beslut om tillstånd att använda en övervakningskamera och om undantag enligt 3 § tredje stycket från upplysningsplikten får överklagas även av den kommun där den plats finns dit övervakningskameran skall kunna riktas och, om kameran skall kunna riktas mot en arbetsplats, av en organisation som företräder de anställda. Prövningstillstånd krävs vid överklagande till kammarrätten utom i mål där Justitiekanslern för talan. Lag (1995:76)."
    },
    {
      "provision_ref": "19",
      "section": "19",
      "content": "Regeringen får föreskriva om avgift för länsstyrelsens handläggning. Övergångsbestämmelser 1990:484 1. Denna lag träder i kraft den 1 juli 1990 då lagen (1977:20) om TV-övervakning upphör att gälla. Bestämmelserna i 3 § andra stycket första meningen och 4 § första stycket andra meningen 2 i den nya lagen träder dock i kraft först den 1 april 1991. Under tiden från och med den 1 juli 1990 till och med den 31 mars 1991 gäller att övervakningskameror som är avsedda för skydd av en lokal, ett förvaringsutrymme eller någon annan anläggning av betydelse från totalförsvarssynpunkt skall vara undantagna från upplysningsplikten och tillståndskravet enligt 3 och 4 §§. 2. Beslut om tillstånd eller föreskrift som har meddelats med stöd av bestämmelser i den gamla lagen skall anses ha meddelats med stöd av motsvarande bestämmelser i den nya lagen. 3. Den som vid den nya lagens ikraftträdande har en övervakningskamera uppsatt så som anges i 4 § första stycket första meningen, utan att det enligt den gamla lagen krävs tillstånd att använda kameran, får fortsätta att ha kameran uppsatt på angivet sätt till utgången av december 1990. Har före nämnda tidpunkt en ansökan enligt den nya lagen gjorts om tillstånd till fortsatt användning av kameran får den vara uppsatt på angivet sätt även efter denna tidpunkt men, om tillstånd inte ges, inte längre än en månad från den dag då beslutet vann laga kraft. 4. Den gamla lagens bestämmelser gäller i fråga om överklagande av beslut som har meddelats av länsstyrelsen före den nya lagens ikraftträdande. 1995:76 Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser."
    }
  ]
}