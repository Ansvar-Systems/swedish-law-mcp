{
  "id": "1993:1540",
  "type": "statute",
  "title": "Lag (1993:1540) om återföring av skatteutjämningsreserv",
  "status": "repealed",
  "issued_date": "1993-12-16",
  "url": "https://data.riksdagen.se/dokument/sfs-1993-1540.html",
  "description": "Upphävd 2002-01-01 genom SFS 1999:1281",
  "provisions": [
    {
      "provision_ref": "1",
      "section": "1",
      "content": "Har avdrag gjorts för avsättning till skatteutjämningsreserv vid 1994 års taxering och överstiger avdraget inte motsvarande avdrag vid närmast föregående taxering återförs avdraget till beskattning vid 1995 års taxering med minst tre trettiondelar, vid 1995--1996 års taxeringar med minst sju trettiondelar, vid 1995--1997 års taxeringar med minst elva trettiondelar, vid 1995--1998 års taxeringar med minst femton trettiondelar, vid 1995--1999 års taxeringar med minst nitton trettiondelar, vid 1995--2000 års taxeringar med minst tjugotre trettiondelar, och vid 1995--2001 års taxeringar eller, om taxering inte sker år 2001, vid 1995--2002 års taxeringar, med tjugosju trettiondelar. Lag (1994:1891)."
    },
    {
      "provision_ref": "2",
      "section": "2",
      "content": "Om avdraget för avsättning till skatteutjämningsreserv vid 1994 års taxering överstiger avdraget vid närmast föregående taxering återförs den överskjutande delen till beskattning vid 1995 års taxering eller, om taxering inte sker år 1995, vid 1996 års taxering. Återstående del av avdraget återförs till beskattning i den ordning som anges i 1 §. Lag (1994:1891)."
    },
    {
      "provision_ref": "3",
      "section": "3",
      "content": "Om taxering inte sker år 1994 återförs avdraget för avsättning till skatteutjämningsreserv vid närmast föregående taxering till beskattning i den ordning som anges i 1 §. Lag (1994:1891)."
    },
    {
      "provision_ref": "4",
      "section": "4",
      "content": "Överstiger det sammanlagda belopp som skall återföras till beskattning i den ordning som anges i 1 § inte 4 000 kronor återförs i stället hela beloppet vid 1995 års taxering eller, om taxering inte sker år 1995, vid 1996 års taxering."
    },
    {
      "provision_ref": "5",
      "section": "5",
      "content": "Om taxering inte sker ett visst år läggs vid taxeringen det följande året till det belopp som då tas upp till beskattning ett belopp motsvarande statslåneräntan vid utgången av november året före taxeringsåret multiplicerad med det belopp som lägst skulle ha tagits upp till beskattning det förstnämnda året."
    },
    {
      "provision_ref": "6",
      "section": "6",
      "content": "Har avdrag för avsättning till skatteutjämningsreserv vid taxeringen närmast före 1994 års taxering medgetts på grundval av ett yrkande om avdrag som framställts efter den 30 september 1993, skall vid tillämpning av 1--3 §§ avdraget anses uppgå till ett belopp som motsvarar vad avdraget skulle ha varit om yrkandet inte framställts, såvida avdraget för avsättning till skatteutjämningsreserv därigenom blir mindre. Vid tillämpning av 1--3 §§ skall bortses från ett yrkande om att värdeminskningsavdrag skall göras med ett lägre belopp, att lager eller pågående arbeten skall värderas till ett högre belopp eller att uppskovsbelopp enligt lagen (1990:655) om återföring av obeskattade reserver skall tas upp till ett högre belopp om yrkandet framställts efter nämnda tidpunkt."
    },
    {
      "provision_ref": "7",
      "section": "7",
      "content": "Föreligger ett underskott i verksamheten vid taxeringen närmast före 1994 års taxering, skall avdraget för avsättning till skatteutjämningsreserv vid taxeringen anses uppgå till ett belopp som motsvarar avdraget minskat med underskottet."
    },
    {
      "provision_ref": "8",
      "section": "8",
      "content": "Vid tillämpning av 1 § skall, för företag som avses i 1 och 2 §§ lagen (1992:702) om inkomstskatteregler med anledning av vissa omstruktureringar inom den finansiella sektorn, m. m., 50 % av de avsättningar som avses i 2 § första stycket den lagen, anses utgöra avdrag för avsättning till skatteutjämningsreserv vid närmast föregående taxering."
    },
    {
      "provision_ref": "9",
      "section": "9",
      "content": "Vid tillämpning av föreskrifterna i 28 § lagen (1947:576) om statlig inkomstskatt om justerat ingångsvärde på andel i handelsbolag skall ett belopp motsvarande den del av avdraget som inte skall återföras till beskattning enligt denna lag ändå anses utgöra skattepliktig intäkt i bolaget. 10 § har upphävts genom lag (1994:1891)."
    },
    {
      "provision_ref": "11",
      "section": "11",
      "content": "Återstående del av belopp som avses i 1-6 §§ återförs omedelbart till beskattning om 1. den skattskyldige eller, i fråga om handelsbolag, detta har upphört att bedriva verksamhet i förvärvskällan, skattskyldigheten för inkomst av förvärvskällan har upphört eller om sådan inkomst skall undantas från beskattning på grund av ett avtal om undvikande av dubbelbeskattning, 2. företaget har upplösts genom fusion eller fission och 13 § inte är tilllämplig, 3. beslut har fattats om att företaget skall träda i likvidation eller 4. beslut har meddelats om att den skattskyldige skall försättas i konkurs. Lag (1998.1617)."
    },
    {
      "provision_ref": "12",
      "section": "12",
      "content": "Överför en fysisk person sin näringsverksamhet eller driften av denna till ett aktiebolag eller överförs näringsverksamheten i ett handelsbolag till ett aktiebolag får kvarvarande skatteutjämningsreserv övertas av och återföras hos aktiebolaget under förutsättning 1. att överföringen inte föranleder uttagsbeskattning enligt punkt 1 a eller 1 b av anvisningarna till 22 § kommunalskattelagen (1928:370) och 2. att den fysiska personen eller handelsbolaget, såvida det inte är fråga om apportemission, skjuter till ett belopp motsvarande överförd skatteutjämningsreserv till aktiebolaget. Tillskott som avses i första stycket 2 beaktas inte vid beräkning av anskaffningsvärdet för aktierna. Vid apportemission skall anskaffningsvärdet för aktierna minskas med ett belopp motsvarande överförd skatteutjämningsreserv minskad med den avsättning som bolaget gör i räkenskaperna för skatt som belöper på skatteutjämningsreserven. Lag (1998:1617)."
    },
    {
      "provision_ref": "13",
      "section": "13",
      "content": "Vid ombildning enligt 8 kap. sparbankslagen (1987:619) och vid övertagande som avses i 5 § lagen (1992:702) om inkomstskatteregler med anledning av vissa omstruktureringar inom den finansiella sektorn, m.m. anses överlåtande och övertagande företag som ett företag. Har en ekonomisk förening skiftat ut aktier på sätt anges i 3 § 8 mom. tredje stycket lagen om statlig inkomstskatt, skall föreningen och det aktiebolag vars aktier skiftats ut anses som ett företag. I 11, 18 och 26 §§ lagen (1998:1603) om beskattningen vid fusioner, fissioner och verksamhetsöverlåtelser finns bestämmelser om övertagande av kvarvarande skatteutjämningsreserv vid fusion m.m. Lag (1998:1617). Övergångsbestämmelser 1993:1540 Denna lag träder i kraft den 1 januari 1994 varvid lagen (1990:654) om skatteutjämningsreserv skall upphöra att gälla. Den upphävda lagen skall dock alltjämt tillämpas vid 1992--1994 års taxeringar utom såvitt gäller punkt 6 av övergångsbestämmelserna till den upphävda lagen. 1994:1891 Denna lag träder i kraft den 31 december 1994 och tillämpas första gången vid 1995 års taxering. Äldre bestämmelser tillämpas dock alltjämt vid denna taxering i fråga om skattskyldiga vars räkenskapsår avslutats före den 31 december 1994 i de fall återföring skett med tillämpning av 4 §. Detsamma gäller skattskyldiga som inte behövt sätta av ett mot avdraget svarande belopp i räkenskaperna, om skyldighet att återföra avdraget enligt 11 § inträtt före ikraftträdandet. 1994:1892 Denna lag träder i kraft den 1 januari 1995 och tillämpas i fråga om händelser som inträffar efter ikraftträdandet. 1998:644 Denna lag träder i kraft den 1 juli 1998 och tillämpas i fråga om överföringar efter den 16 mars 1998. 1998:1617 Denna lag träder i kraft den 1 januari 1999 och tillämpas första gången vid taxeringen år 2000. 1999:1281 Den upphävda lagen gäller dock fortfarande i fråga om 2002 och tidigare års taxeringar."
    }
  ]
}