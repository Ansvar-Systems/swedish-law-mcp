{
  "id": "1989:489",
  "type": "statute",
  "title": "Lag (1989:489) om beskattning av dödsbos skogskontomedel m. m. i vissa fall",
  "status": "repealed",
  "issued_date": "1989-06-08",
  "url": "https://data.riksdagen.se/dokument/sfs-1989-489.html",
  "description": "Upphävd 1997-01-01 genom SFS 1996:485",
  "provisions": [
    {
      "provision_ref": "1",
      "section": "1",
      "content": "Denna lag gäller medel som satts in på konto enligt skogskontolagen (1954:142), lagen (1979:611) om upphovsmannakonto eller lagen (1982:2) om uppfinnarkonto. Lagen gäller också avsättningar som skett enligt lagen (1979:610) om allmän investeringsreserv eller lagen (1967:752) om avdrag vid inkomsttaxeringen för avsättning till fond för återanskaffning av fastighet."
    },
    {
      "provision_ref": "2",
      "section": "2",
      "content": "Om belopp som avses i 1 § skall tas upp som intäkt eller återföras till beskattning på grund av att ett dödsbo har upplösts, skall beloppet sättas ned med en fjärdedel vid beräkning av nettointäkt av jordbruksfastighet eller rörelse enligt kommunalskattelagen (1928:370) och lagen (1947:576) om statlig inkomstskatt under förutsättning att 1. den avlidnes efterlevande make har varit ensam dödsbodelägare under den tid dödsboet fanns, 2. dödsfallet har inträffat efter 1987 års utgång och boet har upplösts före utgången av år 1990 samt 3. den avlidne och den efterlevande maken vid tidpunkten för dödsfallet hade en eller flera gemensamma bröstarvingar. Är det fråga om en insättning eller en avsättning för vilken dödsboet har medgetts uppskov eller avdrag, skall nedsättning enligt första stycket inte ske. Övergångsbestämmelser 1989:489 Denna lag träder i kraft den 1 juli 1989 och tillämpas första gången vid 1989 års taxering. 1996:485 Den upphävda lagen tillämpas alltjämt i fråga om dödsbo som har upplösts före utgången av år 1990."
    }
  ]
}