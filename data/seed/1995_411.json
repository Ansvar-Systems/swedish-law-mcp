{
  "id": "1995:411",
  "type": "statute",
  "title": "Lag (1995:411) om tillfällig avvikelse från lagen (1981:691) om socialavgifter",
  "status": "in_force",
  "issued_date": "1995-04-27",
  "url": "https://data.riksdagen.se/dokument/sfs-1995-411.html",
  "provisions": [
    {
      "provision_ref": "1",
      "section": "1",
      "content": "En arbetsgivare som låter en anställd delta i utbildning på arbetstid med bibehållna anställningsförmåner och som efter anvisning av länsarbetsnämnden anställer en ersättare för den som deltar i utbildningen, får göra avdrag enligt bestämmelserna i 2 och 3 §§ från de arbetsgivaravgifter som han enligt 2 kap. 1 § lagen (1981:691) om socialavgifter skall betala."
    },
    {
      "provision_ref": "2",
      "section": "2",
      "content": "För en ersättare som avses i 1 § får arbetsgivaren göra avdrag med 400 kronor per arbetsdag som ersättaren har varit anställd. Lag (1996:715)."
    },
    {
      "provision_ref": "3",
      "section": "3",
      "content": "Arbetsgivaren får göra avdrag med högst 35 kronor per utbildningstimme, dock sammanlagt högst 20 000 kronor, för varje arbetstagare som deltar i av länsarbetsnämnden godkänd yrkesinriktad utbildning eller utbildning som ökar arbetstagarens förutsättningar att tillgodogöra sig ny teknik eller utföra nya arbetsuppgifter. Lag (1996:715)."
    },
    {
      "provision_ref": "4",
      "section": "4",
      "content": "Vid fördelningen av influtna arbetsgivaravgifter enligt 2 kap. 6 § lagen (1981:691) om socialavgifter skall de avdrag som görs enligt 2 och 3 §§ minska det belopp som förs till staten enligt 4 kap. 7 § nämnda lag. 1996:715 Denna lag träder i kraft den 1 juli 1996. Äldre bestämmelser skall tillämpas då ersättare påbörjat sin anställning före ikraftträdandet."
    }
  ]
}