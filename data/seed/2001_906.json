{
  "id": "2001:906",
  "type": "statute",
  "title": "Lag (2001:906) om skattereduktion för fastighetsskatt",
  "status": "repealed",
  "issued_date": "2001-11-29",
  "url": "https://data.riksdagen.se/dokument/sfs-2001-906.html",
  "description": "Upphävd 2008-01-01 genom SFS 2007:1420",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Ägare av fastighet i Sverige skall under de förutsättningar och i den omfattning som anges i denna lag tillgodoräknas skattereduktion."
    },
    {
      "provision_ref": "2",
      "section": "2",
      "content": "Termer och uttryck som används i denna lag har samma betydelse och tillämpningsområde som i fastighetstaxeringslagen (1979:1152). Med taxeringsår avses taxeringsår enligt 1 kap. 12 § inkomstskattelagen (1999:1229). Bestämmelserna i denna lag om fastighet som är småhusenhet eller lantbruksenhet gäller också del av fastighet, flera fastigheter eller delar av fastigheter som är sådan enhet."
    },
    {
      "provision_ref": "3",
      "section": "3",
      "content": "Med ägare avses även den som enligt 1 kap. 5 § fastighetstaxeringslagen (1979:1152) ska likställas med ägare. Enbart de personer som enligt 21 § i den upphävda lagen (1997:323) om statlig förmögenhetsskatt skulle ha sambeskattats ska vid tillämpningen av denna lag anses ingå i samma hushåll. Har ett dödsbo rätt till skattereduktion enligt 8 § ska dödsboet och de personer som avses i 8 § 1 vid tillämpningen av 9-12 §§ anses ingå i samma hushåll. Lag (2007:1408). Villkor för skattereduktion De som kan tillgodoräknas skattereduktion"
    },
    {
      "provision_ref": "4",
      "section": "4",
      "content": "Skattereduktion kan enbart tillgodoräknas fysiska personer och dödsbon som är ägare av fastigheter för vilka de är skattskyldiga enligt lagen (1984:1052) om statlig fastighetsskatt. Reduktionsfastigheten"
    },
    {
      "provision_ref": "5",
      "section": "5",
      "content": "Skattereduktion kan tillgodoräknas den som ägt en fastighet och varit bosatt där hela året före taxeringsåret om fastigheten utgörs av en småhusenhet eller av ett småhus som är inrättat till bostad åt högst en eller två familjer med tillhörande tomtmark på en lantbruksenhet (reduktionsfastigheten). Om det i ett hushåll finns flera fastigheter som uppfyller villkoren i första stycket anses endast den fastighet som har högst taxeringsvärde som reduktionsfastighet. Den skattskyldige anses bosatt på den fastighet där han rätteligen skall vara folkbokförd. Särskilda regler vid dödsfall"
    },
    {
      "provision_ref": "6",
      "section": "6",
      "content": "Skattereduktion kan oavsett bestämmelserna i 5 § tillgodoräknas den skattskyldige om denne året före taxeringsåret har förvärvat fastigheten genom arv eller testamente efter sin make, sambo eller förälder, eller genom bodelning med anledning av makens eller sambons död om 1. den skattskyldige vid utgången av det år dödsfallet inträffade skulle ha sambeskattats med makens, sambons eller förälderns dödsbo enligt bestämmelserna i 21 § i den upphävda lagen (1997:323) om statlig förmögenhetsskatt, 2. maken, sambon eller föräldern var bosatt på fastigheten den 1 januari året före taxeringsåret och dessa förhållanden därefter bestått fram till dödsfallet, eller dennes dödsbo ägde fastigheten den 1 januari året före taxeringsåret, 3. den skattskyldige var bosatt på fastigheten den 1 januari det år då dödsfallet inträffade och detta förhållande därefter bestått fram till utgången av året före taxeringsåret, och 4. den skattskyldige fortfarande ägde fastigheten vid utgången av året före taxeringsåret. Lag (2007:1408)."
    },
    {
      "provision_ref": "7",
      "section": "7",
      "content": "Ett dödsbo kan tillgodoräknas skattereduktion för det år dödsfallet inträffade om 1. den avlidnes efterlevande make, sambo eller barn vid utgången av det år dödsfallet inträffade skulle ha sambeskattats med dödsboet enligt bestämmelserna i 21 § i den upphävda lagen (1997:323) om statlig förmögenhetsskatt, 2. den avlidne ägde och var bosatt på fastigheten den 1 januari året före taxeringsåret och dessa förhållanden därefter bestått fram till dödsfallet, och 3. den efterlevande maken, sambon eller barnet är delägare i dödsboet och var bosatt på fastigheten under hela det år som föregått taxeringsåret. Lag (2007:1408)."
    },
    {
      "provision_ref": "8",
      "section": "8",
      "content": "Ett dödsbo kan tillgodoräknas skattereduktion för året efter dödsfallsåret om 1. den avlidnes efterlevande make, sambo eller barn vid utgången av det år dödsfallet inträffade skulle ha sambeskattats med dödsboet enligt bestämmelserna i 21 § i den upphävda lagen (1997:323) om statlig förmögenhetsskatt, 2. den avlidne ägde och var bosatt på fastigheten den 1 januari det år dödsfallet inträffade och dessa förhållanden därefter bestått fram till dödsfallet, och 3. den efterlevande maken, sambon eller barnet är delägare i dödsboet och var bosatt på fastigheten den 1 januari det år dödsfallet inträffade och detta förhållande därefter bestått fram till utgången av året efter dödsfallsåret. Lag (2007:1408). Skattereduktionens storlek"
    },
    {
      "provision_ref": "9",
      "section": "9",
      "content": "För beräkningen av skattereduktion fastställs ett avräkningsunderlag och ett spärrbelopp enligt bestämmelserna i 10 och 11 §§. Avräkningsunderlaget"
    },
    {
      "provision_ref": "10",
      "section": "10",
      "content": "Avräkningsunderlaget är den fastighetsskatt som påförs den skattskyldige för reduktionsfastigheten enligt bestämmelserna i lagen (1984:1052) om statlig fastighetsskatt, dock högst 30 000 kronor eller, då halv fastighetsskatt tas ut enligt 3 § andra stycket samma lag, 15 000 kronor. Ägs reduktionsfastigheten av flera delägare som ingår i samma hushåll, skall ett gemensamt avräkningsunderlag fastställas för delägarna. Har en fastighetsägare avlidit, skall avräkningsunderlaget beräknas gemensamt för dödsboet och den efterlevande om 1. förhållandena är sådana som avses i 7 eller 8 § och 2. den efterlevande har förvärvat fastigheten på det sätt som avses i 6 §. Spärrbeloppet"
    },
    {
      "provision_ref": "11",
      "section": "11",
      "content": "Spärrbeloppet är fyra procent av summan av 1. den skattskyldiges beskattningsbara förvärvsinkomst enligt 1 kap. 5 § inkomstskattelagen (1999:1229), och 2. den skattskyldiges överskott i inkomstslaget kapital enligt"
    },
    {
      "provision_ref": "1:12",
      "chapter": "1",
      "section": "12",
      "title": "Skattereduktionen",
      "content": "Om avräkningsunderlaget överstiger spärrbeloppet, skall den skattskyldige tillgodoräknas en skattereduktion som motsvarar skillnaden mellan avräkningsunderlaget och spärrbeloppet. Om avräkningsunderlaget har beräknats gemensamt enligt 10 § andra eller tredje stycket och om det då överstiger spärrbeloppet, skall skattereduktionen tillgodoräknas i förhållande till vars och ens andel av den sammanlagda fastighetsskatten för reduktionsfastigheten. Förfarandet"
    },
    {
      "provision_ref": "1:13",
      "chapter": "1",
      "section": "13",
      "content": "Bestämmelser om att hänsyn skall tas till skattereduktion för fastighetsskatt vid beslut om slutlig skatt finns i 11 kap. 9 § skattebetalningslagen (1997:483)."
    },
    {
      "provision_ref": "1:14",
      "chapter": "1",
      "section": "14",
      "content": "Skattereduktion för fastighetsskatt räknas av mot kommunal och statlig inkomstskatt enligt inkomstskattelagen (1999:1229) samt mot statlig fastighetsskatt. Skattereduktion för fastighetsskatt tillgodoräknas den skattskyldige före skattereduktion enligt lagen (2000:1380) om skattereduktion för utgifter för vissa anslutningar för tele- och datakommunikation och skattereduktion enligt inkomstskattelagen, men efter skattereduktion enligt lagen (2000:1006) om skattereduktion på förvärvsinkomster vid 2002 och 2003 års taxeringar. Lag (2002:542). Övergångsbestämmelser 2001:906 Denna lag träder i kraft den 15 december 2001 och tillämpas första gången vid 2002 års taxering. 2006:4 Denna lag träder i kraft den 1 januari 2006 och tillämpas första gången vid 2007 års taxering. 2007:1408 Denna lag träder i kraft den 31 december 2007 och tillämpas första gången vid 2008 års taxering. Äldre bestämmelser gäller fortfarande vid 2007 och tidigare års taxeringar. 2007:1420 Enligt riksdagens beslut föreskrivs att lagen (2001:906) om skattereduktion för fastighetsskatt ska upphöra att gälla vid utgången av 2007. Den upphävda lagen ska dock fortfarande tillämpas i fråga om fastighetsskatt som avser tid före den 1 januari 2008."
    }
  ]
}