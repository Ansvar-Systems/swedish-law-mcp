{
  "id": "1988:205",
  "type": "statute",
  "title": "Lag (1988:205) om rättsprövning av vissa förvaltningsbeslut",
  "status": "repealed",
  "issued_date": "1988-04-21",
  "url": "https://data.riksdagen.se/dokument/sfs-1988-205.html",
  "description": "Upphävd 2006-07-01 genom SFS 2006:304",
  "provisions": [
    {
      "provision_ref": "1",
      "section": "1",
      "title": "Rättsprövning",
      "content": "På ansökan av en enskild part i ett sådant förvaltningsärende hos regeringen eller en förvaltningsmyndighet som rör något förhållande som avses i 8 kap. 2 eller 3 § regeringsformen skall domstol pröva om avgörandet i ärendet strider mot någon rättsregel på det sätt som sökanden angivit eller som i övrigt klart framgår av omständigheterna i ärendet. Rättsprövning kan gälla endast sådana beslut som innebär myndighetsutövning mot den enskilde, annars kan prövas av domstol endast efter ansökan om resning, och inte skulle ha kunnat överprövas i annan ordning. Regeringsrätten prövar avgöranden av regeringen och kammarrätt avgöranden av en förvaltningsmyndighet inom kammarrättens domkrets. Lag (1994:1759). Undantag"
    },
    {
      "provision_ref": "2",
      "section": "2",
      "content": "Lagen gäller inte beslut av en sådan nämnd vars sammansättning är bestämd i lag och vars ordförande skall vara eller ha varit ordinarie domare. Lagen gäller inte heller 1. beslut av arrendenämnd, hyresnämnd eller övervakningsnämnd, 2. beslut om svenskt medborgarskap, 3. beslut om utlänningars vistelse i riket, 4. beslut om totalförsvarspliktigas och reservofficerares inkallelse och tjänstgöring, 5. beslut som rör skatter eller avgifter, 6. beslut enligt lagen (1992:1602) om valuta- och kreditreglering eller beslut i frågor om allmän likviditetsindragning eller allmän prisreglering, 7. andra beslut enligt lagen (1992:1300) om krigsmateriel än sådana som avser återkallelse av tillstånd enligt 3 eller 4 §, 8. beslut om tillstånd till sådan verksamhet som avses i 1 § 3 och 4 lagen (1984:3) om kärnteknisk verksamhet, 9. andra beslut enligt lagen (2000:1064) om kontroll av produkter med dubbla användningsområden och av tekniskt bistånd än regeringens beslut som avser återkallelse av tillstånd. Lag (2003:245). Ansökan"
    },
    {
      "provision_ref": "3",
      "section": "3",
      "content": "Ansökan om rättsprövning ges in till den domstol som skall pröva ansökan. Den skall ha kommit in dit inom tre månader från dagen för beslutet. Om en ansökan som skall prövas av kammarrätt kommer in till Regeringsrätten skall ansökan anses ha kommit in till kammarrätten den dag som den kom in till Regeringsrätten. I ansökan skall sökanden ange på vilket sätt han anser att avgörandet strider mot någon rättsregel och vilka omständigheter han vill åberopa till stöd för detta. Lag (1994:1759). Muntlig förhandling"
    },
    {
      "provision_ref": "3 a",
      "section": "3 a",
      "content": "Domstolen skall hålla muntlig förhandling, om sökanden begär det och det inte är uppenbart obehövligt. Lag (1996:420). Verkställighet av förvaltningsbeslutet"
    },
    {
      "provision_ref": "4",
      "section": "4",
      "content": "Ett förvaltningsbeslut skall gälla trots att rättsprövning kan ske. Domstolen får dock bestämma att beslutet tills vidare inte skall gälla. Lag (1994:1759). Domstolens beslut"
    },
    {
      "provision_ref": "5",
      "section": "5",
      "content": "Om domstolen finner att förvaltningsbeslutet strider mot någon rättsregel och det inte är uppenbart att felet saknat betydelse för avgörandet, skall domstolen upphäva beslutet och, om det behövs, återförvisa ärendet till den myndighet som meddelat beslutet. I annat fall står beslutet fast. Lag (1994:1759). Regeringsrättens sammansättning"
    },
    {
      "provision_ref": "6",
      "section": "6",
      "content": "Vid rättsprövning är en avdelning av regeringsrätten domför med tre regeringsråd om prövningen är av enkelt slag. Vid beslut att avvisa en för sent inkommen ansökan om rättsprövning är avdelningen domför med tre regeringsråd. I övrigt gäller om regeringsrättens sammansättning lagen (1971:289) om allmänna förvaltningsdomstolar. Övergångsbestämmelser 1988:205 Denna lag träder i kraft den 1 juni 1988. Lag (1996:420). 1994:1759 Denna lag träder i kraft, i fråga om ikraftträdandebestämmelserna den 1 januari 1995, och i övrigt den 1 april 1995. Ansökningar som vid utgången av mars år 1995 kommit in till Regeringsrätten men ännu inte prövats handläggs enligt äldre bestämmelser."
    }
  ]
}