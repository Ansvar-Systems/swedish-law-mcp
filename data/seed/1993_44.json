{
  "id": "1993:44",
  "type": "statute",
  "title": "Lag (1993:44) om redovisning av vissa infrastrukturkostnader m.m.",
  "status": "repealed",
  "issued_date": "1993-01-28",
  "url": "https://data.riksdagen.se/dokument/sfs-1993-44.html",
  "description": "Upphävd 1995-01-01 genom SFS 1994:2039",
  "provisions": [
    {
      "provision_ref": "1",
      "section": "1",
      "content": "Följande bestämmelser i rättsakter inom Europeiska gemenskaperna (EG), som det hänvisas till i bilaga XIII till avtalet om Europeiska ekonomiska samarbetsområdet (EES-avtalet), skall gälla som svensk lag: 1. Artiklarna 1--7 i rådets förordning (EEG) nr 1108/70 av den 4 juni 1970 om införande av ett redovisningssystem för infrastrukturkostnader för transporter på järnväg, väg och inre vattenvägar, i dess lydelse enligt -- punkt 3 i avsnitt IV. Transport i anslutningsakten för Danmark, Irland och Storbritannien, -- punkt 4 i avsnitt IV. Transport i anslutningsakten för Grekland, -- rådets förordning (EEG) nr 1384/79 av den 25 juni 1979 om ändring i förordning (EEG) nr 1108/70 om införande av ett redovisningssystem för infrastrukturkostnader för transporter på järnväg, väg och inre vattenvägar, -- punkt 3 i avsnitt III. Transport i anslutningsakten för Spanien och Portugal, -- artikel 1 i rådets förordning (EEG) nr 3021/81 av den 19 oktober 1981 om ändring i förordning (EEG) nr 1108/70 om införande av ett redovisningssystem för infrastrukturkostnader för transporter på järnväg, väg och inre vattenvägar, till följd av Greklands anslutning, -- artikel 5 i rådets förordning (EEG) nr 3572/90 av den 4 december 1990 om ändring, till följd av Tysklands enande, av vissa direktiv, beslut och förordningar i fråga om transporter på väg, järnväg och inre vattenvägar 2. Kommissionens förordning (EEG) nr 2598/70 av den 18 december 1970 om vilka uppgifter som skall tas upp under de olika rubrikerna i blanketterna för redovisning i bilaga 1 till rådets förordning (EEG) nr 1108/70 av den 4 juni 1970, i dess lydelse enligt -- kommissionens förordning (EEG) nr 2116/78 av den 7 september 1978 om ändring i förordning (EEG) nr 2598/70 om vilka uppgifter som skall tas upp under de olika rubrikerna i blanketterna för redovisning i bilaga 1 till rådets förordning (EEG) nr 1108/70 av den 4 juni 1970. 3. Kommissionens förordning (EEG) nr 281/71 av den 9 februari 1971 om fastställande av den förteckning över vattenvägar för havsgående sjöfart som avses i artikel 3 e i rådets förordning (EEG) nr 1108/70 av den 4 juni 1970, i dess lydelse enligt -- punkt 5 i avsnitt IV. Transport i anslutningsakten för Danmark, Irland och Storbritannien, -- punkt 5 i avsnitt III. Transport i anslutningsakten för Spanien och Portugal."
    },
    {
      "provision_ref": "2",
      "section": "2",
      "content": "När reglerna innehåller begrepp eller hänvisar till förfaranden som är utmärkande för EG:s rättsordning, exempelvis -- ingresser, -- adressaterna för EG:s rättsakter, -- hänvisningar till territorier eller språk inom EG, -- hänvisningar till inbördes rättigheter och skyldigheter för EG:s medlemsstater, deras offentliga organ, företag och enskilda personer i dessa stater, -- hänvisningar till informations- och anmälningsförfaranden, skall bestämmelserna i följande protokoll tillämpas: 1. EES-avtalets protokoll 1 om övergripande anpassning. 2. Protokoll 1 till avtalet om en ständig kommitté för EFTA-staterna. 3. Protokoll 1 till avtalet mellan EFTA-staterna om upprättande av en övervakningsmyndighet och en domstol."
    },
    {
      "provision_ref": "3",
      "section": "3",
      "content": "Tvister om hur reglerna skall tillämpas skall hänskjutas till vederbörande EFTA-organ, om det gäller en tvist mellan EFTA-stater, och till Gemensamma EES-kommittén, om det gäller en tvist mellan en EG-medlemsstat och en EFTA-stat."
    },
    {
      "provision_ref": "4",
      "section": "4",
      "content": "Den svenska texten till de i 1 § angivna rättsakterna finns i bilaga 1--12 till denna lag/n2/. Beträffande anslutningsakterna återges endast ett utdrag med aktuell bestämmelse. Den svenska texten till de protokoll som anges i 2 § finns intagna i lagen (1992:1317) om ett europeiskt ekonomiskt samarbetsområde (EES)."
    },
    {
      "provision_ref": "5",
      "section": "5",
      "content": "De danska, engelska, finska, franska, grekiska, isländska, italienska, nederländska, norska, portugisiska, spanska, svenska och tyska texterna skall ha samma giltighet."
    },
    {
      "provision_ref": "6",
      "section": "6",
      "content": "Följande tillägg skall, när det gäller Sverige, göras till bilaga 2 i förordningen nr 1108/70: \"A. 1. JÄRNVÄG -- Huvudnät Statens järnvägar A. 2. JÄRNVÄG -- Nät öppna för allmän trafik och anslutna till huvudnätet (med undantag för stadsnät) Sverige Malmö-Limhamns Järnväg (MLJ) Växjö-Hultsfred-Västerviks Järnväg (VHVJ) Johannesberg-Ljungaverks Järnväg (JLJ) B. VÄGAR Sverige 1. Motorvägar 2. Motortrafikleder 3. Övriga vägar\""
    },
    {
      "provision_ref": "7",
      "section": "7",
      "content": "Följande tillägg skall, när det gäller Sverige, göras i bilagan till kommissionens förordning (EEG) nr 281/71: \"Sverige -- Trollhätte kanal och Göta älv -- Vänern -- Södertälje kanal -- Mälaren\""
    },
    {
      "provision_ref": "8",
      "section": "8",
      "content": "När det i förordningarna i 1 § sägs att en medlemsstat skall fullgöra olika uppgifter, skall dessa för Sveriges vidkommande fullgöras av Banverket när det gäller järnväg, Vägverket när det gäller väg, Sjöfartsverket när det gäller inre vattenvägar. Övergångsbestämmelser 1994:2039 Den upphävda lagen skall dock fortsätta att tillämpas på förhållanden som hänför sig till den tid under vilken lagen varit i kraft."
    }
  ]
}