{
  "id": "2006:489",
  "type": "statute",
  "title": "Lag (2006:489) om försöksverksamhet med komplement till färdtjänst",
  "status": "in_force",
  "issued_date": "2006-06-01",
  "url": "https://data.riksdagen.se/dokument/sfs-2006-489.html",
  "provisions": [
    {
      "provision_ref": "1",
      "section": "1",
      "content": "En kommun som deltar i försöksverksamhet med komplement till färdtjänst enligt denna lag får lämna ekonomiskt stöd för anskaffning och anpassning av ett motorfordon till en person med funktionshinder, för att förbättra hans eller hennes möjligheter att förflytta sig."
    },
    {
      "provision_ref": "2",
      "section": "2",
      "content": "De kommuner som deltar i försöksverksamheten får lämna komplement till färdtjänst under förutsättning att den som skall få stödet - samtycker till stödet, - har tillstånd till färdtjänst enligt lagen (1997:736) om färdtjänst, men - inte är berättigad till bilstöd enligt lagen (1988:360) om handläggning av ärenden om bilstöd till personer med funktionshinder. I övrigt bestämmer kommunerna de förutsättningar för beviljande av komplement till färdtjänst som skall gälla inom den egna kommunen."
    },
    {
      "provision_ref": "3",
      "section": "3",
      "content": "Den kommun som vill delta i försöksverksamhet enligt denna lag skall ansöka om det hos regeringen. Regeringen beslutar om tillstånd. Försöksverksamheten får bedrivas under tiden den 1 juli 2007-30 juni 2010."
    },
    {
      "provision_ref": "4",
      "section": "4",
      "content": "En kommun som får bedriva verksamhet enligt denna lag och som med stöd av 4 § andra stycket lagen (1997:736) om färdtjänst överlåtit sina uppgifter i fråga om färdtjänsten till trafikhuvudmannen i länet får även överlåta till trafikhuvudmannen att bedriva försöksverksamheten. Överlåtelse får ske även om trafikhuvudmannen är ett aktiebolag. Med trafikhuvudman avses detsamma som i lagen (1997:734) om ansvar för viss kollektiv persontrafik."
    }
  ]
}