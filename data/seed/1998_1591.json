{
  "id": "1998:1591",
  "type": "statute",
  "title": "Lag (1998:1591) om Svenska kyrkan",
  "status": "in_force",
  "issued_date": "1998-11-26",
  "url": "https://data.riksdagen.se/dokument/sfs-1998-1591.html",
  "provisions": [
    {
      "provision_ref": "1",
      "section": "1",
      "title": "Svenska kyrkan som trossamfund",
      "content": "Svenska kyrkan är ett evangelisk-lutherskt trossamfund som framträder som församlingar och stift. Svenska kyrkan har också nationella organ."
    },
    {
      "provision_ref": "2",
      "section": "2",
      "content": "Svenska kyrkan är en öppen folkkyrka, som i samverkan mellan en demokratisk organisation och kyrkans ämbete bedriver en rikstäckande verksamhet."
    },
    {
      "provision_ref": "3",
      "section": "3",
      "content": "Svenska kyrkan får förvärva rättigheter och ta på sig skyldigheter samt föra talan vid domstol och andra myndigheter. Samma rätt har var för sig Svenska kyrkans församlingar, sammanslutningar av församlingar (kyrkliga samfälligheter) och stift. Organisatorisk uppbyggnad"
    },
    {
      "provision_ref": "4",
      "section": "4",
      "content": "Församlingen är lokal enhet inom Svenska kyrkan och omfattar de personer som tillhör Svenska kyrkan och är bosatta inom församlingens område. Församlingens grundläggande uppgift är att fira gudstjänst, bedriva undervisning samt utöva diakoni och mission. Det kan också finnas icke-territoriella församlingar."
    },
    {
      "provision_ref": "5",
      "section": "5",
      "content": "Stiftet är regional enhet inom Svenska kyrkan och omfattar församlingarna inom stiftets område. Stiftets grundläggande uppgift är att främja och ha tillsyn över församlingslivet. För varje stift skall det finnas en biskop."
    },
    {
      "provision_ref": "6",
      "section": "6",
      "content": "Kyrkomötet är Svenska kyrkans högsta beslutande organ. Kyrkomötet får inte besluta i sådana enskilda frågor som det är en församlings eller ett stifts uppgift att besluta i. Kyrkoavgift"
    },
    {
      "provision_ref": "7",
      "section": "7",
      "content": "Den som tillhör Svenska kyrkan skall betala lokal och regional kyrkoavgift."
    },
    {
      "provision_ref": "8",
      "section": "8",
      "content": "Församlingen beslutar om lokal kyrkoavgift. Om församlingen ingår i en kyrklig samfällighet, får samfälligheten besluta om hela eller del av avgiften. Stiftet beslutar om regional kyrkoavgift. Kyrklig egendom"
    },
    {
      "provision_ref": "9",
      "section": "9",
      "content": "Prästlönefastigheter och prästlönefonder (prästlönetillgångar) har till ändamål att bidra till de ekonomiska förutsättningarna för Svenska kyrkans förkunnelse. Endast avkastningen får användas för ändamålet. Prästlönetillgångarna skall förvaltas av Svenska kyrkan såsom självständiga förmögenheter. Regeringen får besluta om tillsyn av förvaltningen. Förmögenheten skall vara placerad på ett godtagbart sätt. Rätten att ta del av handlingar"
    },
    {
      "provision_ref": "10",
      "section": "10",
      "content": "Bestämmelser om rätten att ta del av Svenska kyrkans handlingar när det gäller vissa verksamheter finns i offentlighets- och sekretesslagen (2009:400). Lag (2009:478)."
    },
    {
      "provision_ref": "11",
      "section": "11",
      "content": "Även utöver vad som följer av 10 § skall var och en ha rätt att ta del av Svenska kyrkans handlingar. Denna rätt får begränsas bara om det är särskilt motiverat med hänsyn till 1. skyddet för enskildas personliga eller ekonomiska förhållanden, 2. Svenska kyrkans ekonomiska intresse, eller 3. något synnerligen väsentligt intresse. Kyrkans arkiv"
    },
    {
      "provision_ref": "12",
      "section": "12",
      "content": "Svenska kyrkans arkiv bildas av de handlingar från Svenska kyrkans verksamhet som avses i 11 §. Svenska kyrkans arkiv skall bevaras, hållas ordnade och vårdas så att de tillgodoser 1. rätten enligt 11 § att ta del av kyrkans handlingar, 2. behovet av information för rättskipning och förvaltning, och 3. forskningens behov. Vid arkivbildningen och arkivvården skall beaktas att Svenska kyrkans arkiv är en del av det nationella kulturarvet. Överprövning"
    },
    {
      "provision_ref": "13",
      "section": "13",
      "content": "Beslut som innebär att någon inte får ta del av sådana handlingar som avses i 11 § överprövas på det sätt som Svenska kyrkan bestämmer. I den utsträckning som Svenska kyrkan bestämmer får också andra beslut överprövas. För att inom Svenska kyrkan ytterst pröva frågor enligt första stycket skall ett särskilt organ inrättas. Ordföranden i detta organ skall vara eller ha varit ordinarie domare. Skyldighet att lämna uppgifter"
    },
    {
      "provision_ref": "14",
      "section": "14",
      "content": "Svenska kyrkan ska till det register som avses i 7 § lagen (1998:1593) om trossamfund lämna uppgifter om 1. stadgar, 2. indelning i församlingar, kyrkliga samfälligheter och stift, och 3. en kontaktperson som är behörig att företräda Svenska kyrkan i frågor om registrering samt kontaktpersonens namn, postadress och personnummer eller samordningsnummer eller, om sådana nummer saknas, födelsedatum. Motsvarande uppgifter får lämnas för varje församling, kyrklig samfällighet eller stift. Ändringar i något av dessa förhållanden ska genast anmälas för registrering. Regeringen eller den myndighet som regeringen bestämmer får meddela föreskrifter om avgifter i ärenden enligt denna bestämmelse. Lag (2009:1234). Övergångsbestämmelser 1998:1591 Föreskrifter om ikraftträdande av denna lag meddelas i lagen (1998:1592) om införande av lagen (1998:1591) om Svenska kyrkan."
    }
  ]
}