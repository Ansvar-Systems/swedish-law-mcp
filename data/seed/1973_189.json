{
  "id": "1973:189",
  "type": "statute",
  "title": "Lag (1973:189) med särskilda hyresbestämmelser för vissa orter",
  "status": "repealed",
  "issued_date": "1973-04-27",
  "url": "https://data.riksdagen.se/dokument/sfs-1973-189.html",
  "description": "Upphävd 1990-01-01 genom SFS 1989:1052",
  "provisions": [
    {
      "provision_ref": "1",
      "section": "1",
      "content": "Denna lag gäller i ort som regeringen bestämmer. Regeringen kan även bestämma att lagen i ort där den gäller skall äga tillämpning endast i fråga om visst eller vissa slag av lägenheter. Förordnande enligt första stycket får också avse viss bestämmelse i lagen. Med bostadslägenhet avses i denna lag lägenhet som är avsedd att helt eller till icke oväsentlig del nyttjas till bostad. Lag (1974:823). 2 § har upphävts genom lag (1978:308)."
    },
    {
      "provision_ref": "3",
      "section": "3",
      "content": "Bostadslägenhet eller lägenhet, som är avsedd att helt eller till ej oväsentlig del nyttjas för hotell- eller pensionatrörelse, får ej utan hyresnämndens tillstånd uthyras eller tagas i bruk av ägaren för väsentligen annat ändamål än det avsedda. Första stycket gäller ej lägenhet som tas i anspråk 1. för ändamål som anges i 17 kap. 20 § tredje stycket plan- och bygglagen (1987:10) eller 2. för utbyggnad av förskole- och fritidshemsverksamheten enligt socialtjänstlagen (1980:620). Lag (1987:155)."
    },
    {
      "provision_ref": "4",
      "section": "4",
      "content": "Ärende om tillstånd enligt 3 § prövas av hyresnämnd som avses i 12 kap. 68 § jordabalken. I fråga om förfarandet inför hyresnämnd äger 4 § andra stycket, 14, 17-21 och 24-30 §§ lagen (1973:188) om arrendenämnder och hyresnämnder motsvarande tillämpning. Lag (1978:308)."
    },
    {
      "provision_ref": "5",
      "section": "5",
      "content": "Hyresnämndens beslut enligt denna lag får överklagas hos bostadsdomstolen genom besvär inom tre veckor från den dag beslutet meddelades. Besvärshandlingen ges in till hyresnämnden. I övrigt tillämpas 23 § tredje och femte styckena och 23 b § första stycket lagen (1973:188) om arrendenämnder och hyresnämnder. Vardera parten skall svara för sin rättegångskostnad i bostadsdomstolen, i den mån annat ej följer av 18 kap. 6 § rättegångsbalken. Lag (1986:1166)."
    },
    {
      "provision_ref": "6",
      "section": "6",
      "content": "Den som uppsåtligen bryter mot 3 § dömes till böter eller fängelse i högst ett år. Lag (1978:308). Övergångsbestämmelser 1986:1166 Denna lag träder i kraft den 1 januari 1987. I fråga om beslut som har meddelats före ikraftträdandet gäller dock äldre föreskrifter."
    }
  ]
}