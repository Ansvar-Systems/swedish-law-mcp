{
  "id": "1985:426",
  "type": "statute",
  "title": "Lag (1985:426) om kemiska produkter",
  "status": "repealed",
  "issued_date": "1985-06-06",
  "url": "https://data.riksdagen.se/dokument/sfs-1985-426.html",
  "description": "Upphävd 1999-01-01 genom SFS 1998:811",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna lag är tillämplig på hantering, import och export av kemiska ämnen och beredningar (kemiska produkter). Lagens syfte är att förebygga att skador på människors hälsa eller i miljön förorsakas av kemiska ämnens inneboende egenskaper. Om det är påkallat från hälso- eller miljöskyddssynpunkt får regeringen eller den myndighet som regeringen bestämmer föreskriva att lagens bestämmelser om kemiska produkter skall tillämpas på varor, som innehåller eller har behandlats med en sådan produkt. Lag (1991:356)."
    },
    {
      "provision_ref": "2",
      "section": "2",
      "content": "Med hantering menas i denna lag tillverkning, bearbetning, behandling, förpackning, förvaring, transport, användning, omhändertagande, destruktion, konvertering, saluförande, överlåtelse och därmed jämförliga förfaranden."
    },
    {
      "provision_ref": "3",
      "section": "3",
      "content": "Denna lag gäller inte sådana kemiska produkter som omfattas av livsmedelslagen (1971:511), läkemedelslagen (1992:859) eller lagen (1985:295) om foder. Om det från hälso- eller miljöskyddssynpunkt är särskilt påkallat får regeringen eller den myndighet som regeringen bestämmer dock föreskriva att bestämmelserna i denna lag skall tillämpas även på sådan produkt. I fråga om kemiska produkter som omfattas av strålskyddslagen (1988:220) eller lagen (1988:868) om brandfarliga och explosiva varor är bestämmelserna i denna lag inte tillämpliga för att förebygga hälso- eller miljöskador på grund av joniserande strålning respektive explosion eller brand. I fråga om transport av sådana kemiska produkter som är farligt gods enligt lagen (1982:821) om transport av farligt gods gäller denna lag endast i den utsträckning som föreskrivs av regeringen eller den myndighet som regeringen bestämmer. Denna lag gäller inte sådan hantering av kemiska produkter som omfattas av lagen (1983:428) om spridning av bekämpningsmedel över skogsmark. Lag (1994:242)."
    },
    {
      "provision_ref": "4",
      "section": "4",
      "content": "Regeringen eller den myndighet som regeringen bestämmer får föreskriva undantag från lagens tillämpning i fråga om visst produktslag eller viss hantering eller import av kemiska produkter. Skyldigheter vid hantering, import och export av kemiska produkter Lag (1991:356)."
    },
    {
      "provision_ref": "4 a",
      "section": "4 a",
      "content": "Regeringen eller den myndighet som regeringen bestämmer får meddela de föreskrifter om hantering, import och export av kemiska produkter som behövs till följd av Sveriges medlemskap i Europeiska unionen. Lag (1995:827)."
    },
    {
      "provision_ref": "5",
      "section": "5",
      "content": "Den som hanterar eller importerar en kemisk produkt skall vidta de åtgärder och iaktta de försiktighetsmått i övrigt som behövs för att hindra eller motverka skada på människor eller i miljön. Därvid skall sådana kemiska produkter undvikas som kan ersättas med mindre farliga produkter. Regeringen eller den myndighet som regeringen bestämmer får meddela särskilda föreskrifter om försiktighetsmått. Lag (1990:239)."
    },
    {
      "provision_ref": "6",
      "section": "6",
      "content": "Det åligger särskilt den som tillverkar eller importerar en kemisk produkt att genom egna undersökningar eller på annat sätt se till att det finns tillfredsställande utredning för bedömning av vilka hälso- eller miljöskador som produkten kan orsaka. Utredningen skall vara gjord i enlighet med vetenskap och beprövad erfarenhet. Regeringen eller den myndighet som regeringen bestämmer får meddela ytterligare föreskrifter beträffande utredningen om kemiska produkter."
    },
    {
      "provision_ref": "6 a",
      "section": "6 a",
      "content": "Bensin som är avsedd för motordrift eller uppvärmning och som innehåller högst 0,013 gram bly per liter vid 15°C skall av tillverkare och importör delas in i och tillhandahållas i de miljöklasser som anges i bilaga till denna lag. För motorbensin gäller dessutom särskilda föreskrifter som meddelas av regeringen. Lag (1994:1778)."
    },
    {
      "provision_ref": "7",
      "section": "7",
      "content": "Den som yrkesmässigt hanterar eller importerar en kemisk produkt skall ha tillgång till den kemiska och toxikologiska kunskap som behövs med hänsyn till verksamhetens omfattning och produktens egenskaper. Regeringen eller den myndighet som regeringen bestämmer får meddela ytterligare föreskrifter i detta hänseende."
    },
    {
      "provision_ref": "8",
      "section": "8",
      "content": "Den som tillverkar, importerar eller överlåter en kemisk produkt skall genom märkning eller på annat sätt lämna uppgifter av betydelse från hälso- eller miljöskyddssynpunkt (produktinformation). Regeringen eller den myndighet som regeringen bestämmer får meddela ytterligare föreskrifter om produktinformation."
    },
    {
      "provision_ref": "9",
      "section": "9",
      "content": "Den som yrkesmässigt hanterar, importerar eller exporterar en kemisk produkt skall till den myndighet som regeringen bestämmer och i den omfattning regeringen eller, efter regeringens bemyndigande, myndigheten föreskriver lämna de uppgifter om produkten och dess hantering som kan behövas för att bedöma hälso- eller miljörisker. Lag (1991:356). Förhandsanmälan"
    },
    {
      "provision_ref": "10",
      "section": "10",
      "content": "Regeringen eller den myndighet som regeringen bestämmer får föreskriva att den som avser att tillverka eller importera en kemisk produkt, som inte tidigare varit i bruk i Sverige, senast vid en viss tidpunkt till den myndighet som regeringen bestämmer skall göra anmälan om tillverkningen eller importen samt redovisa undersökningsresultat och andra uppgifter. Tillstånd m. m."
    },
    {
      "provision_ref": "11",
      "section": "11",
      "content": "Om det behövs från hälso- eller miljöskyddssynpunkt, får regeringen eller den myndighet som regeringen bestämmer föreskriva att en kemisk produkt får hanteras, importeras eller exporteras endast efter tillstånd eller att för hantering, import eller export av en sådan produkt skall gälla annat särskilt villkor. Lag (1991:356)."
    },
    {
      "provision_ref": "12",
      "section": "12",
      "content": "Är det av särskild betydelse från hälso- eller miljöskyddssynpunkt, får regeringen eller den myndighet som regeringen bestämmer förbjuda hantering import eller export av en kemisk produkt. Lag (1991:356). Miljöfarligt avfall 13 § har upphävts genom lag (1994:242). Tillsyn"
    },
    {
      "provision_ref": "14",
      "section": "14",
      "content": "Tillsynen över efterlevnaden av denna lag samt föreskrifter och villkor som har meddelats med stöd av lagen skall utövas av den eller de myndigheter som regeringen bestämmer. Tillsynen skall i den utsträckning regeringen föreskriver även avse efterlevnaden av förordningar som har beslutats av Europeiska gemenskapen. Lag (1995:827)."
    },
    {
      "provision_ref": "14 a",
      "section": "14 a",
      "content": "En kommun får träffa avtal med en annan kommun om att uppgift som kommunen har enligt denna lag skall ombesörjas helt eller delvis av den andra kommunen. Kommunen får dock inte överlåta befogenheten att avgöra ärenden. En kommun får också efter överenskommelse med en annan kommun uppdra åt en anställd i den kommunen att fatta beslut på kommunens vägnar i ett visst ärende eller en grupp ärenden, dock inte i de fall som avses i 6 kap. 34 § kommunallagen (1991:900). Föreskrifterna i 6 kap. 24-27 och 35 §§ kommunallagen skall tillämpas på den som fattar sådana beslut. Lag (1996:641)."
    },
    {
      "provision_ref": "15",
      "section": "15",
      "content": "En tillsynsmyndighet har rätt att på begäran få de upplysningar och handlingar som behövs för tillsynen."
    },
    {
      "provision_ref": "16",
      "section": "16",
      "content": "En tillsynsmyndighet får meddela de förelägganden och förbud som behövs i enskilda fall för att denna lag eller föreskrifter som har meddelats med stöd av lagen skall efterlevas. Beslut om föreläggande eller förbud får förenas med vite. Underlåter någon att vidta en åtgärd som åligger honom enligt denna lag eller enligt föreskrifter eller villkor som meddelats med stöd av lagen eller enligt en tillsynsmyndighets föreläggande, får myndigheten förordna om rättelse på hans bekostnad."
    },
    {
      "provision_ref": "17",
      "section": "17",
      "content": "För tillsyn enligt denna lag har en tillsynsmyndighet rätt till tillträde till områden, lokaler och andra utrymmen som används i samband med hanteringen av kemiska produkter, dock inte bostäder, och får där göra undersökningar och ta prover. För uttaget prov betalas inte ersättning. Polismyndigheten skall lämna det biträde som behövs för tillsynen. Om skyldighet att ersätta en tillsynsmyndighet kostnader för provtagning och undersökning av prov föreskriver regeringen eller den myndighet som regeringen bestämmer. Avgifter"
    },
    {
      "provision_ref": "18",
      "section": "18",
      "content": "Regeringen eller den myndighet som regeringen bestämmer får föreskriva om avgifter för myndighets verksamhet enligt denna lag. Den som yrkesmässigt hanterar eller importerar en kemisk produkt skall till den myndighet som regeringen bestämmer och i den omfattning regeringen eller, efter regeringens bemyndigande, myndigheten föreskriver lämna de uppgifter som behövs för att bestämma avgiftens storlek. Lag (1991:640)."
    },
    {
      "provision_ref": "19",
      "section": "19",
      "content": "Om det med stöd av denna lag har meddelats föreskrifter som medger undantag från en bestämmelse om hantering eller import av en kemisk produkt av visst slag och sådana föreskrifter kan antas innebära ekonomisk fördel för den som hanterar eller importerar produkten får regeringen eller den myndighet som regeringen bestämmer föreskriva att en särskild avgift skall tas ut för att utjämna en sådan fördel. Ansvar, sekretess m. m."
    },
    {
      "provision_ref": "20",
      "section": "20",
      "content": "Den som i fråga om kemiska produkter eller varor som avses i 1 § andra stycket 1. med uppsåt eller av grov oaktsamhet bryter mot 5 §, 2. med uppsåt eller av oaktsamhet bryter mot föreskrift, villkor eller förbud som meddelats med stöd av 5--13 §§, 3. med uppsåt eller av oaktsamhet underlåter att fullgöra vad som åligger honom enligt 15 §, 4. med uppsåt eller av oaktsamhet underlåter att göra anmälan eller att lämna uppgifter enligt rådets förordning (EEG) nr 2455/92 av den 23 juli 1992 om exprt och import av vissa farliga kemikalier3 eller att lämna uppgifter enligt rådets förordning (EEG) nr 793/93 av den 23 mars 1993 om bedömning och kontroll av risker med existerande ämnen4, 5. med uppsåt eller av oaktsamhet bryter mot förbud eller underlåter att lämna uppgifter enligt rådets förordning (EG) nr 3093/94 av den 15 december 1994 om ämnen som bryter ned ozonskiktet5 eller 6. med uppsåt eller av oaktsamhet transporterar avfall i strid med rådets förordning (EEG) nr 259/93 av den 1 februari 1993 om övervakning och kontroll av avfallstransporter inom, till och från Europeiska gemenskapen, döms till böter eller fängelse i högst ett år. I ringa fall döms inte till ansvar. Till ansvar enligt första stycket döms inte om ansvar för gärningen kan ådömas enligt brottsbalken eller enligt lagen (1960:418) om straff för varusmuggling. Den som har överträtt vitesföreläggande eller vitesförbud döms inte till ansvar enligt denna lag för gärning som omfattas av föreläggandet eller förbudet. Lag (1995:827)."
    },
    {
      "provision_ref": "21",
      "section": "21",
      "content": "Den som med uppsåt eller av oaktsamhet lämnar oriktig uppgift om förhållande av betydelse i ansökan eller annan handling som avges enligt denna lag, rättsakter som avses i 20 § första stycket 4, 5 eller 6 eller föreskrift som meddelats med stöd av denna lag döms till böter. Lag (1995:827)."
    },
    {
      "provision_ref": "22",
      "section": "22",
      "content": "Kemiska produkter eller varor som varit föremål för brott enligt denna lag eller värdet därav samt utbyte av sådant brott skall förklaras förverkade, om det inte är uppenbart oskäligt."
    },
    {
      "provision_ref": "23",
      "section": "23",
      "content": "Den som har tagit befattning med ett ärende som avses i denna lag får inte obehörigen röja eller utnyttja vad han därvid erfarit om någons affärs- eller driftförhållanden. I det allmännas verksamhet tillämpas i stället bestämmelserna i sekretesslagen (1980:100)."
    },
    {
      "provision_ref": "24",
      "section": "24",
      "content": "Föreskrifter om överklagande av en myndighets beslut enligt denna lag eller med stöd av ett bemyndigande enligt lagen meddelas av regeringen. Övergångsbestämmelser 1985:426 1. Denna lag träder i kraft den 1 januari 1986. Genom lagen upphävs lagen (1973:329) om hälso- och miljöfarliga varor. 2. Förekommer i lag eller annan författning hänvisning till bestämmelser som ersätts genom bestämmelserna i denna lag, tillämpas i stället de nya bestämmelserna. 3. Beslut om förbud, föreskrift, tillstånd, medgivande eller registrering som fattats enligt äldre bestämmelser skall anses meddelat med stöd av motsvarande bestämmelser i denna lag om inte regeringen eller den myndighet som regeringen bestämmer förordnar annat. Bilaga Krav Miljöklass 2 Miljö- klass 3 kategori 2a kategori 2b kategori 2c avsedd för for- avsedd för for- don med kataly- don utan kataly- tisk avgas- tisk avgasrening rening Svavelhalt, högst massprocent 0,01 0,03 0,005 - Ångtryck vid 37,8oC, högst kilo- pascal 70(1)/95(2) 70(1)/95(2) 65 - Ångtryck vid 37,8oC, lägst kilo- pascal 45(1)/65(2) 45(1)/65(2) 50 - Förångat vid 70oC, volym- procent - - 15-42 - Förångat vid 100oC, lägst volymprocent 47(1)/50(2) 47(1)/50(2) 45-72 - Förångat vid 180oC, lägst volymprocent - - 95 - Slutkokpunkt, högst oC 205 200 200 - Bensenhalt vid 15oC, högst volym- procent 3 3 0,1 5 Aromatindex(3), högst 5,5 6 - - Aromathalt, högst volym- procent - - 0,5 - Syrehalt, högst massprocent 2 2 - - Blyhalt vid 15oC, högst milligram per liter 5 5 2 13 Fosforhalt, högst milligram per liter Inte 2 - - mätbar Tillsatsämnen *(4) Densitet vid 15oC kg/m3 - - 680-720 - Olefinhalt högst volym- procent - - 0,5 - n-Hexanhalt högst volym- procent - - 0,5 - Bensin i miljöklass 2 skall uppfylla skäliga funktionskrav vad avser renhet för insugnings- respektive insprutningsventiler. (1) Avser tiden fr.o.m. den 15 maj t.o.m. den 30 augusti i X-, Y-, Z-, AC- och BD-län samt tiden fr.o.m. den 15 april t.o.m. den 30 september i övriga län. (2) Avser övrig tid än den som anges under 1. (3) Med aromatindex avses halten aromatiska kolväten dividerat med 13 med tillägg av bensenhalten varvid halterna uttrycks i volymprocent. (4) Får ej innehålla askbildande ämnen. Förordning (1996:1097)."
    }
  ]
}