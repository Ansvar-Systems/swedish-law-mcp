{
  "id": "1992:563",
  "type": "statute",
  "title": "Lag (1992:563) om förtroendenämndsverksamhet inom hälso- och sjukvården, m.m.",
  "status": "repealed",
  "issued_date": "1992-06-04",
  "url": "https://data.riksdagen.se/dokument/sfs-1992-563.html",
  "description": "Upphävd 1999-01-01 genom SFS 1998:1656",
  "provisions": [
    {
      "provision_ref": "1",
      "section": "1",
      "content": "För den hälso- och sjukvård och den tandvård som ett landsting eller en kommun ansvarar för enligt hälso- och sjukvårdslagen (1982:763) eller tandvårdslagen (1985:125) eller någon annan författning skall det finnas en eller flera nämnder med uppgift att främja kontakterna mellan patienterna och hälso- och sjukvårdspersonalen samt att åt patienterna förmedla den hjälp som förhållandena kräver. För en sådan nämnd gäller vad som är föreskrivet om nämnder i kommunallagen (1991:900)."
    },
    {
      "provision_ref": "2",
      "section": "2",
      "content": "En kommun som ingår i ett landsting får överlåta sin uppgift enligt 1 § till landstinget, om kommunen och landstinget har kommit överens om detta. Kommunen får lämna sådant ekonomiskt bidrag till landstinget som motiveras av överenskommelsen."
    },
    {
      "provision_ref": "3",
      "section": "3",
      "content": "Föreskrifter om stödpersoner vid psykiatrisk vård som är förenad med frihetsberövande och annat tvång finns i lagen (1991:1128) om psykiatrisk tvångsvård och i lagen (1991:1129) om rättspsykiatrisk vård. Vid en nämnds handläggning av ärenden om stödpersoner gäller, utöver vad som i övrigt föreskrivs, följande bestämmelser i förvaltningslagen (1986:223), nämligen 14 § om muntlig handläggning, 15 § om anteckning av uppgifter, 16 och 17 §§ om parters rätt att få del av uppgifter, 20 § om motivering av beslut, 21 § om underrättelse om beslut, 26 § om rättelse av skrivfel och liknande, och 27 § om omprövning av beslut."
    }
  ]
}