{
  "id": "1991:921",
  "type": "statute",
  "title": "/r1/ Lag (1991:921) om förbud mot konkurrensbegränsning i fråga om jordbruksprodukter;",
  "status": "repealed",
  "issued_date": "1991-06-13",
  "url": "https://data.riksdagen.se/dokument/sfs-1991-921.html",
  "description": "Upphävd 1993-07-01 genom SFS 1993:20",
  "provisions": [
    {
      "provision_ref": "1",
      "section": "1",
      "content": "Denna lag skall tillämpas på näringsidkare vars verksamhet avser 1. köp av jordbruksprodukter från jordbrukare eller andra råvaruproducenter, eller 2. bearbetning eller förädling i något efterföljande produktionsled av sådana produkter."
    },
    {
      "provision_ref": "2",
      "section": "2",
      "content": "Lagen gäller dock inte verksamhet 1. inom en koncern, eller 2. inom en ekonomisk förening som bara har jordbrukare eller andra råvaruproducenter som medlemmar."
    },
    {
      "provision_ref": "3",
      "section": "3",
      "content": "I denna lag avses med näringsidkare också en sammanslutning av näringsidkare, även om den inte bedriver någon näringsverksamhet. Med jordbruksprodukter avses sådana varor som anges i bilagan till lagen (1990:615) om avgifter på vissa jordbruksprodukter m. m. /r3/ Förbud"
    },
    {
      "provision_ref": "4",
      "section": "4",
      "content": "I fråga om jordbruksprodukter är det -- under de förutsättningar som anges i 5 § -- otillåtet för en näringsidkare 1. att ingå eller tillämpa en överenskommelse med en annan näringsidkare i samma led, 2. att tillämpa ett gemensamt förfarande i samförstånd med en annan näringsidkare i samma led, eller 3. att utöva påtryckning på en annan näringsidkare i samma led i syfte att få till stånd en överenskommelse eller ett gemensamt förfarande."
    },
    {
      "provision_ref": "5",
      "section": "5",
      "content": "Förbudet i 4 § gäller, så snart överenskommelsen eller det gemensamma förfarandet innebär 1. att inköp av varor inom landet eller efterföljande produktion eller försäljning delas upp -- i kvoter, -- i geografiska områden, eller -- i kundkretsar, 2. att produktionen eller utbudet av varor inom landet begränsas på något annat sätt, eller 3. att underskott vid försäljning av jordbruksprodukter på export finansieras gemensamt."
    },
    {
      "provision_ref": "6",
      "section": "6",
      "content": "Vad som sägs i 4 och 5 §§ om en överenskommelse eller ett gemensamt förfarande skall tillämpas också på ett beslut av en sammanslutning av näringsidkare."
    },
    {
      "provision_ref": "7",
      "section": "7",
      "content": "Förbudet i 4 § gäller inte förfaranden som bara i begränsad utsträckning kan påverka konkurrensen på den marknad som det är fråga om i varje särskilt fall. /r3/ Dispens"
    },
    {
      "provision_ref": "8",
      "section": "8",
      "content": "Marknadsdomstolen kan, för en viss tid eller tills vidare, meddela en näringsidkare tillstånd till ett förfarande som annars är förbjudet enligt 4 § (dispens)."
    },
    {
      "provision_ref": "9",
      "section": "9",
      "content": "Dispens enligt 8 § får meddelas bara om förfarandet kan antas främja kostnadsbesparingar, som till väsentlig del kommer konsumenterna till godo, eller i övrigt bidra till en från allmän synpunkt ändamålsenlig ordning eller om det annars finns särskilda skäl."
    },
    {
      "provision_ref": "10",
      "section": "10",
      "content": "I ärenden enligt 8 § skall följande föreskrifter i konkurrenslagen (1982:729) också tillämpas: 17 § om ansökan, 18 § om interimistiska beslut, och 24--25 §§ om omprövning m. m. /r3/ Straff m. m."
    },
    {
      "provision_ref": "11",
      "section": "11",
      "content": "Den som uppsåtligen bryter mot förbudet enligt 4 § skall dömas till böter eller fängelse högst ett år. Om brottet är ringa skall dock inte dömas till straff. Om brottet är grovt, skall dömas till fängelse i högst två år. Vid bedömande av om brottet är grovt skall särskilt beaktas i vad mån det har utgjort ett led i en organiserad, omfattande samverkan eller i en upprepad brottslighet eller har medfört betydande skada."
    },
    {
      "provision_ref": "12",
      "section": "12",
      "content": "Till ansvar enligt denna lag skall inte dömas för gärningar som är belagda med straff enligt konkurrenslagen (1982:729) eller som omfattas av ett sådant förbud eller åläggande som har meddelats vid vite med stöd av den lagen."
    },
    {
      "provision_ref": "13",
      "section": "13",
      "content": "Allmänt åtal för brott mot denna lag får väckas bara efter medgivande av Konkurrensverket. Lag (1992:1522). /r3/ Uppgiftsskyldighet m. m."
    },
    {
      "provision_ref": "14",
      "section": "14",
      "content": "Vid tillämpningen av denna lag skall följande föreskrifter i konkurrenslagen (1982:729) också tillämpas: 28 och 30--32 §§ om uppgiftsskyldighet m. m., 33 § om begäran om biträde av myndighet för utredning, 38 § om talan om utdömande av vite, och 40 § om överklagande. Övergångsbestämmelser 1991:921 1. Denna lag träder i kraft den 1 juli 1991. 2. Om någon före utgången av augusti 1991 har sökt dispens enligt 8 § för ett förfarande som står i strid mot denna lag men som inletts innan lagen trädde i kraft, omfattas förfarandet inte av lagen förrän två månader efter det att beslut i dispensärendet meddelats. Ansökningar om sådan dispens får prövas före lagens ikraftträdande."
    }
  ]
}