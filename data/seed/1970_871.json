{
  "id": "1970:871",
  "type": "statute",
  "title": "Lag (1970:871) om linjesjöfart på Gotland",
  "status": "repealed",
  "issued_date": "1970-12-17",
  "url": "https://data.riksdagen.se/dokument/sfs-1970-871.html",
  "description": "Upphävd 1998-01-01 genom SFS 1996:19",
  "provisions": [
    {
      "provision_ref": "1",
      "section": "1",
      "content": "Linjesjöfart på Gotland får bedrivas endast efter särskilt tillstånd. Fråga om tillstånd prövas av Konungen."
    },
    {
      "provision_ref": "2",
      "section": "2",
      "content": "Med linjesjöfart på Gotland avses i förvärvssyfte bedriven sjöfart i regelbunden trafik mellan Gotland och svensk hamn utanför Gotland."
    },
    {
      "provision_ref": "3",
      "section": "3",
      "content": "Tillstånd får meddelas endast för sjöfart som kan anses vara till nytta för näringslivet och befolkningen på Gotland och som är behövlig från allmän synpunkt. För tillstånd kräves att den som skall bedriva sjöfarten har personella, ekonomiska och tekniska förutsättningar att driva verksamheten på ett företagsekonomiskt tillfredsställande sätt och så att kraven på god transportförsörjning tillgodoses."
    },
    {
      "provision_ref": "4",
      "section": "4",
      "content": "Tillstånd meddelas för viss tid eller tills vidare. Det kan förbindas med särskilda villkor och föreskrifter."
    },
    {
      "provision_ref": "5",
      "section": "5",
      "content": "För sjöfart som omfattas av tillstånd skall Konungen eller myndighet som Konungen bestämmer fastställa taxor och turplaner. Därvid skall beaktas de krav som kan ställas med hänsyn till de i 3 § angivna grunderna för tillstånd."
    },
    {
      "provision_ref": "6",
      "section": "6",
      "content": "Tillståndshavare är skyldig att befordra passagerare och gods enligt fastställda taxor och turplaner. Sådan skyldighet föreligger dock icke om befordran hindras av förhållanden, som tillståndshavaren ej orsakat eller kunnat avvärja eller om eljest godtagbart skäl att underlåta befordran föreligger."
    },
    {
      "provision_ref": "7",
      "section": "7",
      "content": "Tillståndshavare är skyldig att lämna erforderliga uppgifter för fastställande av taxa och turplan och för kontroll i övrigt av att tillståndshavaren fullgör sina åligganden enligt denna lag."
    },
    {
      "provision_ref": "8",
      "section": "8",
      "content": "Åsidosätter tillståndshavare i väsentlig mån sina åligganden enligt denna lag eller enligt villkor eller föreskrift, som förbundits med tillståndet, kan detta omedelbart återkallas. Tillstånd som meddelats tills vidare upphör i annat fall än som avses i första stycket att gälla ett år efter det att tillståndet återkallats. Återkallas icke tillstånd och anmäler tillståndshavaren att han icke önskar utnyttja tillståndet, upphör det att gälla ett år därefter, om det icke meddelats för viss tid och den tiden utgår dessförinnan."
    },
    {
      "provision_ref": "9",
      "section": "9",
      "content": "Till böter dömes 1. den som driver linjesjöfart på Gotland utan att ha rätt till det, 2. den som i samband med ansökan om tillstånd lämnar veterligen oriktig uppgift, 3. tillståndshavare som ej iakttar skyldighet, som åvilar honom enligt denna lag, eller som bryter mot villkor eller föreskrift, som förbundits med tillståndet för honom, 4. tillståndshavare som i de avseenden som anges i 7 § lämnar veterligen oriktig uppgift."
    }
  ]
}