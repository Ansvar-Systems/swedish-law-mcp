{
  "id": "1979:595",
  "type": "statute",
  "title": "Lag (1979:595) om tillfällig skogsavgift",
  "status": "repealed",
  "issued_date": "1979-06-14",
  "url": "https://data.riksdagen.se/dokument/sfs-1979-595.html",
  "description": "Upphävd 1994-04-01 genom SFS 1994:103",
  "provisions": [
    {
      "provision_ref": "1",
      "section": "1",
      "content": "Fysisk person, dödsbo eller familjestiftelse, som vid 1981 års taxering skall ta upp garantibelopp för jordbruksfastighet som inkomst, skall, om fastigheten åsatts delvärdet skogsbruksvärde, i samband med nämnda taxering påföras tillfällig skogsavgift. Avgiften, som erläggs till staten, utgör sju promille av det skogsbruksvärde som legat till grund för beräkning av garantibeloppet."
    },
    {
      "provision_ref": "2",
      "section": "2",
      "content": "Skall den skattskyldige på grund av förlängning av räkenskapsåret inte ta upp garantibelopp för jordbruksfastighet som inkomst vid 1981 års taxering, påförs tillfällig skogsavgift i samband med 1982 års taxering. I detta fall utgår avgiften med sju promille av det skogsbruksvärde som vid 1982 års taxering legat till grund för beräkning av garantibeloppet."
    },
    {
      "provision_ref": "3",
      "section": "3",
      "content": "Har, på grund av att fastigheten har förvärvats eller avyttrats under beskattningsåret, garantibelopp jämkats enligt bestämmelserna i 47 § sjätte stycket kommunalskattelagen (1928:370), skall också underlaget för beräkning av tillfällig skogsavgift jämkas."
    },
    {
      "provision_ref": "4",
      "section": "4",
      "content": "Tillfällig skogsavgift utgår i helt antal kronor. Avgiftsbeloppet avrundas vid öretal över femtio uppåt och vid annat öretal nedåt till närmaste hela krontal."
    },
    {
      "provision_ref": "5",
      "section": "5",
      "content": "I fråga om debitering och uppbörd av tillfällig skogsavgift gäller bestämmelserna i uppbördslagen (1953:272)."
    }
  ]
}