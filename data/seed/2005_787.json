{
  "id": "2005:787",
  "type": "statute",
  "title": "Lag (2005:787) om behandling av uppgifter i Tullverkets brottsbekämpande verksamhet",
  "status": "repealed",
  "issued_date": "2005-11-10",
  "url": "https://data.riksdagen.se/dokument/sfs-2005-787.html",
  "description": "Upphävd 2017-07-01 genom SFS 2017:447",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag gäller vid Tullverkets behandling av personuppgifter i den brottsbekämpande verksamheten, om behandlingen är helt eller delvis automatiserad eller om personuppgifterna ingår i eller är avsedda att ingå i en strukturerad samling av personuppgifter som är tillgängliga för sökning eller sammanställning enligt särskilda kriterier. Bestämmelserna i 7-10 och 19-26 §§ samt 27 § andra stycket gäller även vid behandling av uppgifter om juridiska personer."
    },
    {
      "provision_ref": "1 a",
      "section": "1 a",
      "content": "I lagen (2000:343) om internationellt polisiärt samarbete och i föreskrifter som regeringen har meddelat i anslutning till den lagen, finns det särskilda bestämmelser om behandling av personuppgifter som följer av internationella överenskommelser om polisiärt samarbete. I lagen (2013:329) med vissa bestämmelser om skydd för personuppgifter vid polissamarbete och straffrättsligt samarbete inom Europeiska unionen, och i föreskrifter som regeringen har meddelat i anslutning till den lagen, finns det särskilda bestämmelser om behandling av personuppgifter som inom ramen för polissamarbete eller straffrättsligt samarbete har överförts från eller gjorts tillgängliga av 1. en stat som är medlem i Europeiska unionen (EU), 2. Island, Norge, Schweiz eller Liechtenstein, 3. ett EU-organ, eller 4. ett EU-informationssystem. Om det i de författningar som anges i första och andra styckena finns avvikande bestämmelser, ska de tillämpas i stället för bestämmelserna i denna lag. Lag (2013:338)."
    },
    {
      "provision_ref": "2",
      "section": "2",
      "content": "Behandling av personuppgifter som är tillåten enligt denna lag får utföras även om den registrerade motsätter sig behandlingen. Tullbrottsdatabasen"
    },
    {
      "provision_ref": "3",
      "section": "3",
      "content": "I Tullverkets brottsbekämpande verksamhet skall det finnas en samling uppgifter och handlingar som med hjälp av automatiserad behandling används gemensamt i verksamheten (tullbrottsdatabas). Regeringen meddelar närmare föreskrifter om de register som ingår i tullbrottsdatabasen."
    },
    {
      "provision_ref": "4",
      "section": "4",
      "content": "Åtkomsten till tullbrottsdatabasen skall begränsas till vad var och en behöver för att kunna fullgöra sina arbetsuppgifter. Förhållandet till personuppgiftslagen"
    },
    {
      "provision_ref": "5",
      "section": "5",
      "content": "Om inte annat anges i 6 § gäller denna lag i stället för personuppgiftslagen (1998:204)."
    },
    {
      "provision_ref": "6",
      "section": "6",
      "content": "När personuppgifter behandlas enligt denna lag eller enligt andra föreskrifter som meddelats med stöd av lagen gäller personuppgiftslagens (1998:204) bestämmelser om 1. definitioner i 3 §, 2. förhållandet till offentlighetsprincipen m.m. i 8 §, 3. grundläggande krav på behandling i 9 § första stycket a, b och e-h, 4. information till den registrerade i 23 och 25-27 §§, 5. rättelse i 28 §, 6. säkerheten vid behandling i 30-32 §§, 7. personuppgiftsombud m.m. i 36 § andra stycket och 38-41 §§, 8. upplysningar till allmänheten om vissa behandlingar i 42 §, 9. tillsynsmyndighetens befogenheter i 43 §, 45 § första stycket första meningen och 47 §, och 10. skadestånd i 48 §. När personuppgifter behandlas på annat sätt än i tullbrottsdatabasen gäller även 22 § personuppgiftslagen om behandling av personnummer och samordningsnummer. Ändamål"
    },
    {
      "provision_ref": "7",
      "section": "7",
      "content": "Uppgifter får behandlas i Tullverkets brottsbekämpande verksamhet om det behövs för att 1. förebygga, förhindra eller upptäcka brottslig verksamhet, 2. utreda eller beivra visst brott, eller 3. fullgöra förpliktelser som följer av internationella åtaganden. Lag (2013:338)."
    },
    {
      "provision_ref": "8",
      "section": "8",
      "content": "Uppgifter som behandlas i Tullverkets brottsbekämpande verksamhet enligt 7 § får även behandlas när det är nödvändigt för att tillhandahålla information som behövs i författningsreglerad brottsbekämpande verksamhet hos Polismyndigheten, Säkerhetspolisen, Ekobrottsmyndigheten, Åklagarmyndigheten, Skatteverket och Kustbevakningen. Lag (2014:680)."
    },
    {
      "provision_ref": "9",
      "section": "9",
      "content": "I Tullverkets brottsbekämpande verksamhet får uppgifter inte behandlas för några andra ändamål än de som anges i 7 och 8 §§. Uppgifter får dock lämnas ut till riksdagen och regeringen samt, i den utsträckning uppgiftsskyldighet följer av lag eller förordning, till andra. Personuppgiftsansvar"
    },
    {
      "provision_ref": "10",
      "section": "10",
      "content": "Tullverket är personuppgiftsansvarigt för den behandling av personuppgifter som myndigheten utför, om inte annat framgår av särskild lag eller förordning. Motsvarande ansvar gäller för behandling av uppgifter om juridiska personer. Behandling av känsliga personuppgifter"
    },
    {
      "provision_ref": "11",
      "section": "11",
      "content": "Uppgifter om en person får inte behandlas enbart på grund av vad som är känt om personens ras eller etniska ursprung, politiska åsikter, religiösa eller filosofiska övertygelse, medlemskap i fackförening, hälsa eller sexualliv. Om uppgifter om en person behandlas på annan grund får de kompletteras med sådana uppgifter som avses i första stycket när det är absolut nödvändigt för syftet med behandlingen. Uppgifter som beskriver en persons utseende skall alltid utformas på ett objektivt sätt med respekt för människovärdet. Dessutom får uppgifter som avses i första stycket behandlas om de förekommer i en handling som kommit in till Tullverket i ett ärende. Behandling av uppgifter för att förhindra eller upptäcka brottslig verksamhet"
    },
    {
      "provision_ref": "12",
      "section": "12",
      "content": "För sådant ändamål som anges i 7 § 1 får sådana uppgifter behandlas som 1. kan hänföras till en person, om de behandlade uppgifterna a) ger anledning att anta att sådan verksamhet utövats eller kan komma att utövas som innefattar brott för vilket är föreskrivet fängelse i minst två år eller som innefattar andra brott, om verksamheten sker systematiskt, och b) gör att personen skäligen kan misstänkas för att ha utövat eller komma att utöva verksamheten, 2. avser en person som utan att vara skäligen misstänkt kan antas ha samband med sådan verksamhet som avses i 1 a, eller 3. inte direkt kan hänföras till en person, om uppgifterna avser sådana transportmedel, varor eller hjälpmedel som kan antas ha samband med sådan verksamhet som avses i 1 a. Uppgifter som avses i första stycket 2 får bara behandlas i ett ärende som rör viss preciserad sådan verksamhet som avses i första stycket 1 a. Endast de personer som arbetar med ärendet får ha direkt tillgång till uppgifterna."
    },
    {
      "provision_ref": "13",
      "section": "13",
      "content": "För sådant ändamål som anges i 7 § 1 får uppgifter som kommit in till Tullverket om passagerare, importörer, exportörer och transportörer samt varor och transportmedel behandlas för planering av kontrollverksamheten och urval av kontrollobjekt. Behandling av uppgifter för att utreda eller beivra visst brott"
    },
    {
      "provision_ref": "14",
      "section": "14",
      "content": "För sådant ändamål som anges i 7 § 2 får uppgifter om den som kan misstänkas för brottet och om andra personer behandlas när det behövs för att utreda eller beivra brottet. Endast de personer som arbetar med ärendet får ha direkt tillgång till uppgifterna. Regeringen får meddela föreskrifter om att flera får ha tillgång till vissa särskilda kategorier av uppgifter. Behandling av uppgifter som rör internationella åtaganden"
    },
    {
      "provision_ref": "15",
      "section": "15",
      "content": "Utöver vad som följer av 12-14 §§ får Tullverket behandla uppgifter för sådant ändamål som anges i 7 § 3. Endast de personer som arbetar med internationella åtaganden får ha direkt tillgång till uppgifterna. Lag (2013:338). Särskilda upplysningar"
    },
    {
      "provision_ref": "16",
      "section": "16",
      "content": "Uppgifter om en person som inte är misstänkt för brott skall förses med särskild upplysning om detta, om det inte på annat sätt klart framgår att personen inte är registrerad som misstänkt för brott. Kan personen inte heller skäligen misstänkas för att ha utövat eller komma att utöva sådan brottslig verksamhet som avses i 12 § första stycket 1, skall upplysningen omfatta även detta. Uppgifter om en person som kan antas ha samband med brottslig verksamhet skall förses med upplysning om uppgiftslämnarens trovärdighet och uppgifternas riktighet i sak. Behandling av uppgifter om kvarstående misstankar"
    },
    {
      "provision_ref": "17",
      "section": "17",
      "content": "Om en förundersökning mot en person har lagts ned på grund av bristande bevisning, får uppgifter om brottsmisstanken behandlas för andra ändamål än arkivering endast om 1. den misstänkte enligt förundersökningsledarens bedömning fortfarande är skäligen misstänkt för brottet och 2. uppgifterna behövs för att förundersökningen skall kunna tas upp på nytt."
    },
    {
      "provision_ref": "18",
      "section": "18",
      "content": "Om åtal mot en person har lagts ned eller om denne genom lagakraftvunnen dom har frikänts, får uppgifter om brottsmisstanken behandlas för andra ändamål än arkivering endast 1. om förundersökningen tas upp på nytt, eller 2. för prövning av särskilt rättsmedel enligt 58 kap. rättegångsbalken. Uppgifter som får behandlas i tullbrottsdatabasen"
    },
    {
      "provision_ref": "19",
      "section": "19",
      "content": "Om förutsättningarna för behandling enligt 1, 7, 8 och 11-18 §§ är uppfyllda, får i tullbrottsdatabasen behandlas handlingar som kommit in till eller upprättats av Tullverket i ett ärende samt följande uppgifter: 1. uppgifter om en fysisk persons identitet, arbetsplats och yrke samt adress, telefonnummer och andra liknande uppgifter som behövs för kommunikation med personen, 2. uppgifter om en juridisk persons identitet, firmatecknare, säte och verksamhet samt adress, telefonnummer och andra liknande uppgifter som behövs för kommunikation med personen, 3. upplysningar om varifrån en uppgift kommer och om uppgiftslämnarens trovärdighet, 4. de omständigheter och händelser som är orsaken till att uppgifter om en person behandlas, 5. uppgifter om särskilda fysiska kännetecken, 6. uppgifter om varor, brottshjälpmedel och transportmedel, 7. varning om att en person tidigare varit beväpnad, våldsam eller flyktbenägen, 8. ärendenummer, ärendekoder, ärendemening och andra uppgifter som beskriver ett ärende, 9. administrativa åtgärder i ett ärende, 10. uppgifter som är nödvändiga för att Tullverket ska kunna fullgöra förpliktelser som följer av internationella åtaganden, 11. hänvisning till andra brottsbekämpande myndigheters databaser eller register i vilka uppgifter om en person som avses i 12 § första stycket 1 eller som är skäligen misstänkt för ett visst brott också förekommer, samt 12. upplysningar som avses i 16 §. Regeringen eller den myndighet som regeringen bestämmer meddelar närmare föreskrifter om de uppgifter som får behandlas i tullbrottsdatabasen. Uppgifter som behandlas enbart med stöd av 13 § får inte behandlas i tullbrottsdatabasen. Lag (2013:338). Sökbegrepp"
    },
    {
      "provision_ref": "20",
      "section": "20",
      "content": "Uppgifter som avslöjar ras, etniskt ursprung, politiska åsikter, religiös eller filosofisk övertygelse, medlemskap i fackförening eller som rör hälsa eller sexualliv får inte användas som sökbegrepp. Uppgifter som beskriver en persons utseende får dock användas som sökbegrepp."
    },
    {
      "provision_ref": "21",
      "section": "21",
      "content": "Namn, personnummer och samordningsnummer får användas som sökbegrepp bara om uppgifterna avser en person som misstänks för något visst brott eller för brottslig verksamhet. Första stycket gäller inte vid sökning 1. i ett visst ärende eller en viss handling, 2. efter den som en handling kommit in från eller expedierats till i ett ärende, eller 3. för att Tullverket ska kunna fullgöra förpliktelser som följer av internationella åtaganden. Lag (2013:338)."
    },
    {
      "provision_ref": "22",
      "section": "22",
      "content": "Vid sökning efter en handling som kommit in eller upprättats i ett ärende får endast följande uppgifter användas som sökbegrepp: 1. uppgift om från vem handlingen har kommit in eller till vem den har expedierats, 2. datum då handlingen kom in eller upprättades, 3. diarienummer eller annan beteckning som har åsatts handlingen, och 4. i korthet vad handlingen rör. Uppgiftsskyldighet"
    },
    {
      "provision_ref": "23",
      "section": "23",
      "content": "På begäran av den som avser att utfärda vitesföreläggande enligt tullagen (2016:253), ska upplysning lämnas om huruvida det i den brottsbekämpande verksamheten görs bedömningen att vite enligt 7 kap. 6 § tullagen inte får sättas ut. Lag (2016:279)."
    },
    {
      "provision_ref": "24",
      "section": "24",
      "content": "Uppgifter som är nödvändiga för att framställa rättsstatistik skall lämnas till den myndighet som ansvarar för att framställa sådan statistik. Utlämnande av uppgifter på medium för automatiserad behandling"
    },
    {
      "provision_ref": "25",
      "section": "25",
      "content": "Enstaka uppgifter får lämnas ut på medium för automatiserad behandling. Regeringen får meddela föreskrifter om att utlämnande på sådant medium får ske även i andra fall. Direktåtkomst"
    },
    {
      "provision_ref": "26",
      "section": "26",
      "content": "Regeringen får meddela föreskrifter om att Polismyndigheten, Säkerhetspolisen, Åklagarmyndigheten, Ekobrottsmyndigheten, Skatteverket och Kustbevakningen i sin brottsbekämpande verksamhet får ha direktåtkomst till uppgifter i tullbrottsdatabasen. Lag (2014:680). Gallring"
    },
    {
      "provision_ref": "27",
      "section": "27",
      "content": "Uppgifter som behandlas automatiserat i ett ärende skall gallras senast ett år efter det att ärendet har avslutats. Det gäller dock inte uppgifter i förundersökningar. Uppgifter som inte hör till ett ärende och som inte ingår i tullbrottsdatabasen skall gallras senast ett år efter att de behandlades automatiserat första gången. Uppgifter som avses i 19 § första stycket 1-12 skall gallras senast tre år efter utgången av det kalenderår då den sista registreringen gjordes avseende personen. Regeringen eller den myndighet som regeringen bestämmer får meddela föreskrifter om att uppgifter trots första eller andra stycket skall bevaras."
    },
    {
      "provision_ref": "28",
      "section": "28",
      "content": "Uppgifter som behandlas enbart med stöd av 13 § ska gallras så snart de inte längre har betydelse för planeringen av kontrollverksamhet och urvalet av kontrollobjekt, dock senast sex månader efter att de behandlades automatiserat första gången. Om uppgifterna hänför sig till en viss transport, ska de dock gallras senast fjorton dagar efter transporten. I 4 kap. 8 § tullagen (2016:253) och 16 § lagen (1996:701) om Tullverkets befogenheter vid Sveriges gräns mot ett annat land inom Europeiska unionen, finns bestämmelser om tillgången till och gallringen av vissa uppgifter från transportföretag. Lag (2016:279). Information till den registrerade"
    },
    {
      "provision_ref": "29",
      "section": "29",
      "content": "Information som skall lämnas enligt 26 § personuppgiftslagen (1998:204) behöver inte omfatta en handling som inkommit till eller upprättats av Tullverket i ett ärende, om den enskilde har tagit del av handlingens innehåll. Om den enskilde begär det, skall dock informationen omfatta även uppgift i en sådan handling. Om informationen inte omfattar en handling som avses i första stycket, skall det av informationen framgå att handlingen finns. Överklagande"
    },
    {
      "provision_ref": "30",
      "section": "30",
      "content": "Tullverkets beslut om rättelse och om information som skall lämnas enligt 26 § personuppgiftslagen (1998:204) får överklagas hos allmän förvaltningsdomstol. Andra beslut enligt denna lag får inte överklagas. Prövningstillstånd krävs vid överklagande till kammarrätten. Övergångsbestämmelser 2005:787 1. Denna lag träder i kraft den 1 december 2005, då lagen (2001:85) om behandling av personuppgifter i Tullverkets brottsbekämpande verksamhet skall upphöra att gälla. 2. Bestämmelser i lagen om grundläggande krav på behandling av personuppgifter samt behandling av känsliga personuppgifter skall inte börja tillämpas förrän den 1 oktober 2007 i fråga om sådan manuell behandling av personuppgifter som påbörjats före den 24 oktober 1998 eller manuell behandling som utförs för ett visst ändamål om manuell behandling för ändamålet påbörjats före den 24 oktober 1998. 3. Bestämmelsen om skadestånd skall tillämpas endast om den omständighet som yrkandet hänför sig till har inträffat efter det att lagen har trätt i kraft beträffande den aktuella behandlingen. I annat fall tillämpas äldre bestämmelser."
    }
  ]
}