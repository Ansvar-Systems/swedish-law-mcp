{
  "id": "2005:952",
  "type": "statute",
  "title": "Lag (2005:952) om vissa kommunala befogenheter i fråga om kollektivtrafik",
  "status": "repealed",
  "issued_date": "2005-12-01",
  "url": "https://data.riksdagen.se/dokument/sfs-2005-952.html",
  "description": "Upphävd 2009-03-01 genom SFS 2009:47",
  "provisions": [
    {
      "provision_ref": "1",
      "section": "1",
      "content": "Ett kommunalt aktiebolag får ingå avtal med en trafikhuvudman om att utföra lokal och regional linjetrafik med buss samt motsvarande trafik med tåg, tunnelbana eller spårvagn, utan att verksamheten har sådan anknytning till kommunens eller landstingets område eller deras medlemmar som avses i 2 kap. 1 § kommunallagen (1991:900). Med trafikhuvudman avses detsamma som i lagen (1997:734) om ansvar för viss kollektiv persontrafik. Begreppet linjetrafik har samma innebörd som i 1 kap. 3 § 1 yrkestrafiklagen (1998:490)."
    },
    {
      "provision_ref": "2",
      "section": "2",
      "content": "Aktiebolaget skall bedriva uppdragsverksamheten på affärsmässiga grunder. Som underlag för en bedömning av uppdragsersättningens affärsmässighet skall bolaget upprätta en ekonomisk anbudskalkyl och fortlöpande göra en uppföljning av kalkylen. Kalkylen och uppföljningen skall innehålla samtliga relevanta direkta och indirekta kostnader samt intäkter. Avvikelser mellan kalkylen och uppföljningen skall redovisas och förklaras för bolagets styrelse."
    },
    {
      "provision_ref": "3",
      "section": "3",
      "content": "I aktiebolagets årsredovisning skall intäkterna, kostnaderna och resultatet av uppdragsverksamheten redovisas särskilt. Av denna särredovisning skall framgå 1. omsättning och resultat efter finansnetto för uppdragsverksamheten, 2. borgensförbindelser och övriga ansvarförbindelser som kommunen eller landstinget har ingått för bolaget och för uppdragsverksamheten samt kostnaderna för förbindelserna, 3. kapital som kommunen eller landstinget tillskjutit uppdragsverksamheten, och 4. kapital som sysselsätts i uppdragsverksamheten. För aktiebolagets årsredovisning i övrigt gäller vad som är föreskrivet i årsredovisningslagen (1995:1554). Övergångsbestämmelser 2005:952 Denna lag träder i kraft den 1 januari 2006. Bestämmelserna i 3 § tillämpas första gången avseende räkenskapsåret 2006."
    }
  ]
}