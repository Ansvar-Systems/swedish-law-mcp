{
  "id": "1990:326",
  "type": "statute",
  "title": "/r1/ Lag (1990:326) om skatteavdrag i vissa fall från folkpension m. m.;",
  "status": "repealed",
  "issued_date": "1990-05-10",
  "url": "https://data.riksdagen.se/dokument/sfs-1990-326.html",
  "description": "Upphävd 1993-04-01 genom SFS1992:680",
  "provisions": [
    {
      "provision_ref": "1",
      "section": "1",
      "content": "Preliminär A-skatt skall betalas för 1. tilläggspension och vårdbidrag enligt lagen (1962:381) om allmän försäkring, dock inte för barnpension till den del pensionen efter varje avliden förälder understiger 0,4 basbelopp, 2. delpension enligt lagen (1975:380) om delpensionsförsäkring, 3. livränta enligt a) lagen (1954:243) om yrkesskadeförsäkring, b) lagen (1976:380) om arbetsskadeförsäkring, c) lagen (1977:265) om statligt personskadeskydd och d) lagen (1977:267) om krigsskadeersättning till sjömän, 4. folkpension som tillsammans med annan pension, livränta eller liknande förmån utbetalas av a) riksförsäkringsverket, b) allmän försäkringskassa, c) statens löne- och pensionsverk, eller d) kommunernas pensionsanstalt, samt 5. folkpension i annat fall, om det är sannolikt att slutlig skatt kommer att påföras. Bestämmelser om skatteavdrag för sådan ersättning för vilken skatteplikt föreligger enligt lagen (1991:586) om särskild inkomstskatt för utomlands bosatta finns i den lagen. Lag (1991:590). /r3/ Avdrag för preliminär skatt"
    },
    {
      "provision_ref": "2",
      "section": "2",
      "content": "Den utbetalande myndigheten eller inrättningen får, om därmed bättre överensstämmelse kan uppnås mellan preliminär och slutlig skatt för förmånstagaren, beräkna preliminär A-skatt på pension eller förmån enligt 1 § med frångående av bestämmelserna om skatteavdrag i uppbördslagen (1953:272)."
    },
    {
      "provision_ref": "3",
      "section": "3",
      "content": "Oavsett bestämmelserna i 2 § gäller vad skattemyndigheten med stöd av 3 § 2 mom. uppbördslagen (1953:272) särskilt beslutat beträffande preliminär skatt för förmånstagaren. /r3/ Avdrag för kvarstående skatt"
    },
    {
      "provision_ref": "4",
      "section": "4",
      "content": "Kvarstående skatt får, under förutsättning att skatten kan betalas in senast vid den tidpunkt som riksskatteverket bestämmer, dras av från sådan pension eller förmån som avses i 1 § vid utbetalningstillfällena i februari, mars och april. /r3/ Gemensamma bestämmelser"
    },
    {
      "provision_ref": "5",
      "section": "5",
      "content": "Förmånstagaren skall överlämna skattsedel på preliminär eller slutlig skatt till den utbetalande myndigheten eller inrättningen endast när denna särskilt begär det. Om inte förmånstagaren följer en sådan begäran, tillämpas bestämmelserna i 40 § uppbördslagen (1953:272) om skatteavdrag när skattsedel inte lämnats."
    },
    {
      "provision_ref": "6",
      "section": "6",
      "content": "Har en förmånstagare med stöd av 10 § sista stycket uppbördslagen (1953:272) anmält att avdrag för preliminär eller kvarstående skatt skall göras från folkpension i annat fall än som avses i 1 §, skall skatteavdrag göras med anledning av denna anmälan från och med det utbetalningstillfälle som infaller närmast efter det en månad förflutit från det anmälningen skedde. Bestämmelserna i första stycket gäller också när en förmånstagare anmäler att skatteavdrag enligt 1 § skall göras med förhöjt belopp eller att skatteavdrag som sker enligt en tidigare begäran från hans sida, skall ändras."
    },
    {
      "provision_ref": "7",
      "section": "7",
      "content": "De uppgifter som behövs för skatteavdragens beräkning och redovisning skall lämnas till den utbetalande myndigheten eller inrättningen vid den tidpunkt och på det sätt som riksskatteverket bestämmer."
    }
  ]
}