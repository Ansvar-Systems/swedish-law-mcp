{
  "id": "1984:501",
  "type": "statute",
  "title": "Lag (1984:501) om inbetalning på likviditetskonto",
  "status": "repealed",
  "issued_date": "1984-06-14",
  "url": "https://data.riksdagen.se/dokument/sfs-1984-501.html",
  "description": "Upphävd 1994-04-01 genom SFS 1994:103",
  "provisions": [
    {
      "provision_ref": "1",
      "section": "1",
      "content": "Arbetsgivare skall betala in medel på räntebärande konto (likviditetskonto) i riksbanken enligt bestämmelserna i denna lag. Staten är inte skyldig att betala in medel på likviditetskonto. Om det finns synnerliga skäl får regeringen medge befrielse, helt eller delvis, från skyldighet att betala in medel på likviditetskonto."
    },
    {
      "provision_ref": "2",
      "section": "2",
      "content": "Andra arbetsgivare än landstingskommuner, kommuner och kyrkliga kommuner skall på likviditetskonto betala in ett belopp motsvarande 6 procent av del del av lönesumman för år 1983 som överstiger 20 miljoner kronor. Med lönesumman avses underlaget för år 1983 för arbetsgivaravgift till folkpensioneringen enligt lagen (1981:691) om socialavgifter. Om beloppet inte uppgår till minst 10 000 kronor skall inbetalning inte göras. För inbetalning enligt första stycket gäller följande. Senast den 31 augusti 1984 skall arbetsgivaren, i avräkning på det slutliga beloppet, betala in ett belopp motsvarande 3 procent av avgiftsunderlaget för preliminär arbetsgivaravgift för år 1983 till folkpensioneringen (preliminär inbetalning). Om detta belopp inte uppgår till minst 5 000 kronor skall någon preliminär inbetalning på likviditetskonto inte göras. Återstoden av beloppet enligt första stycket skall betalas in senast den 31 januari 1985 (slutlig inbetalning). Om den preliminära inbetalningen överstiger vad arbetsgivaren enligt första stycket skall betala in på likviditetskonto skall riksbanken betala tillbaka överskjutande belopp jämte 7 procent årlig ränta därå från inbetalningsdagen. Öretal som uppkommer vid ränteberäkningen bortfaller."
    },
    {
      "provision_ref": "3",
      "section": "3",
      "content": "Landstingskommuner, kommuner och kyrkliga kommuner skall senast den 31 januari 1985 på likviditetskonto betala in ett belopp motsvarande 3 procent av den del av lönesumman för år 1983 som överstiger 20 miljoner kronor. Med lönesumman avses det underlag för arbetsgivaravgift som anges i 2 § första stycket. Om beloppet inte uppgår till minst 10 000 kronor skall inbetalning på likviditetskonto inte göras."
    },
    {
      "provision_ref": "4",
      "section": "4",
      "content": "Riksförsäkringsverket skall i god tid före den 31 augusti 1984 och den 31 januari 1985 underrätta varje arbetsgivare om hans skyldighet enligt 2 eller 3 § och därvid ange det belopp som skall inbetalas. Avskrift av sådan underrättelse skall tillställas riksbanken. Belopp som skall betalas in på likviditetskonto avrundas till närmast lägre hundratal kronor."
    },
    {
      "provision_ref": "5",
      "section": "5",
      "content": "På medel som står inne på likviditetskonto utgår årlig ränta med 7 procent, vilken läggs till kapitalet vid utgången av kalenderår. Öretal som uppkommer vid ränteberäkningen bortfaller."
    },
    {
      "provision_ref": "6",
      "section": "6",
      "content": "Om inbetalning på likviditetskonto inte sker inom föreskriven tid skall arbetsgivaren betala ränta på beloppet till statsverket. Räntan är 2 procent för varje påbörjad kalendermånad efter den månad då beloppet rätteligen skulle ha betalats till dess inbetalning sker, dock längst till och med december 1986. Ränta enligt första stycket fastställs av riksbanken och skall betalas inom den tid som riksbanken bestämmer i varje särskilt fall. Ränta som inte betalas inom föreskriven tid får omedelbart drivas in i den ordning som gäller för indrivning av skatt enligt uppbördslagen (1953:272). Restavgift utgår dock inte. Riksbanken får medge befrielse, helt eller delvis, från skyldighet att erlägga ränta, när särskilda skäl föreligger. Lag (1984:1114)."
    },
    {
      "provision_ref": "7",
      "section": "7",
      "content": "Det belopp som en arbetsgivare har betalat in på lividitetskonto skall med ränta enligt 5 § av riksbanken betalas tillbaka till arbetsgivaren den 30 april 1987 eller den tidigare dag som regeringen föreskriver eller beslutar i särskilda fall. Lag (1986:500)."
    },
    {
      "provision_ref": "8",
      "section": "8",
      "content": "Riksbankens beslut enligt denna lag får inte överklagas."
    }
  ]
}