{
  "id": "1989:1079",
  "type": "statute",
  "title": "Lag (1989:1079) om livförsäkringar med anknytning till värdepappersfonder",
  "status": "repealed",
  "issued_date": "1989-12-21",
  "url": "https://data.riksdagen.se/dokument/sfs-1989-1079.html",
  "description": "Upphävd 2000-01-01 genom SFS 1999:600",
  "provisions": [
    {
      "provision_ref": "1",
      "section": "1",
      "content": "Denna lag gäller livförsäkringar där premierna enligt försäkringsavtalet skall placeras i en eller flera värdepappersfonder eller i utländska fondföretag. Premierna får placeras i utländska fondföretag, om företagen är underkastade lagstiftning eller annan offentlig reglering som väsentligen stämmer överens med den som gäller för värdepappersfonder här i landet. Regeringen eller, efter regeringens bemyndigande, Finansinspektionen skall meddela föreskrifter om vilka utländska stater de utländska fondföretagen skall vara belägna eller ha sitt säte i. Lag (1995:788)."
    },
    {
      "provision_ref": "2",
      "section": "2",
      "content": "Rörelse enligt denna lag får inte förenas med annan försäkringsrörelse än sådan som avser försäkring för premiebefrielse vid arbetsoförmåga."
    },
    {
      "provision_ref": "3",
      "section": "3",
      "content": "Om inte något annat föreskrivs i denna lag, gäller i tillämpliga delar för försäkringsbolaget bestämmelserna i försäkringsrörelselagen (1982:713) och lagen (1995:1560) om årsredovisning i försäkringsföretag. Lag (1995:1569)."
    },
    {
      "provision_ref": "4",
      "section": "4",
      "content": "Försäkringsbolaget skall placera inbetalda premier för försäkringen i den eller de värdepappersfonder eller utländska fondföretag som försäkringstagaren från tid till annan bestämmer. Försäkringsbolaget har dock rätt att i sina villkor begränsa antalet fonder eller fondförtag i vilka inbetalda premier får placeras. Lag (1995:788)."
    },
    {
      "provision_ref": "5",
      "section": "5",
      "content": "Utdelning från en värdepappersfond eller ett utländskt fondföretag på andelar som förvärvats enligt 4 § får användas endast för förvärv av nya fondandelar eller placeringar i utländska fondföretag samt för utbetalning enligt försäkringsavtalet eller täckning av försäkringstagarens kostnader för försäkringen. Lag (1995:788)."
    },
    {
      "provision_ref": "6",
      "section": "6",
      "content": "Inlösen av fondandelar eller andelar i utländska fondföretag får, utöver vad som följer av 4 §, ske endast för utbetalning enligt försäkringsavtalet eller täckning av försäkringstagarens kostnader för försäkringen. Lag (1995:788)."
    },
    {
      "provision_ref": "7",
      "section": "7",
      "content": "Om det finns särskilda skäl får regeringen eller, efter regeringens bemyndigande, Finansinspektionen medge undantag från bestämmelserna i försäkringsrörelselagen (1982:713) utöver vad som föreskrivs i 1 kap. 10 § den lagen. Ett undantag skall vara förenligt med Europeiska gemenskapernas rättsakter i fråga om direkt försäkring. Lag (1995:788)."
    },
    {
      "provision_ref": "8",
      "section": "8",
      "content": "Ett försäkringsbolag som driver rörelse enligt denna lag får använda andelar i värdepappersfonder och placeringar i utländska fondföretag för skuldtäckning utan de begränsningar som anges i 7 kap. 10 b och 10 c §§ försäkringsrörelselagen (1982:713) i den utsträckning försäkringsbolaget inte står den finansiella risken. Lag (1995:788)."
    },
    {
      "provision_ref": "9",
      "section": "9",
      "content": "Försäkringsbolaget får utan hinder av begränsningarna i 7 kap. 17 a § försäkringsrörelselagen (1982:713) äga aktier i ett fondföretag vars enda uppgift är att förvalta sådana värdepappersfonder som uteslutande är avsedda för placeringar enligt 1 §. Lag (1993:936)."
    },
    {
      "provision_ref": "10",
      "section": "10",
      "content": "För ett försäkringsbolag som driver rörelse enligt denna lag gäller inte vad som föreskrivs för livförsäkringsbolag i försäkringsrörelselagen (1982:713) i fråga om 1. förbud enligt 4 kap. 1 § mot fondemission, 2. förbud enligt 12 kap. 2 § mot vinstutdelning, 3. skyldighet enligt 12 kap. 5 § att avsätta årsvinst till en återbäringsfond och 4. placering av tillgångar enligt 7 kap. 10 e §. Försäkringsaktiebolag skall göra avsättning till en överkursfond för belopp som bolaget på grund av aktieteckning fått som betalning för aktierna utöver det nominella beloppet. Försäkringsbolagets egna kapital skall delas upp i bundet eget kapital och fritt eget kapital eller ansamlad förlust på det sätt som föreskrivs i 5 kap. 4 § 2 lagen (1995:1560) om årsredovisning i försäkringsföretag. Försäkringsbolaget får dela ut vinst till aktieägare enligt vad som föreskrivs för skadeförsäkringsbolag i 12 kap. 2 § försäkringsrörelselagen. Lag (1995:1569)."
    },
    {
      "provision_ref": "11",
      "section": "11",
      "content": "Om inte årsvinsten sätts till en återbäringsfond, skall försäkringsbolaget inrätta en reservfond för avsättningar enligt vad som föreskrivs för skadeförsäkringsbolaget i 12 kap. 9 § försäkringsrörelselagen (1982:713). Regeringen eller, efter regeringens bemyndigande. Finansinspektionen får i samband med att grunder för bolagets verksamhet tillställs Finansinspektionen enligt"
    },
    {
      "provision_ref": "7:12",
      "chapter": "7",
      "section": "12",
      "content": "Kapitalbasen för ett försäkringsbolag som driver rörelse enligt denna lag får, utöver vad som anges i 7 kap. 22 § försäkringsrörelselagen (1982:713), omfatta balanserad vinst. Sådan vinst får beaktas även vid tillämpning av 7 kap. 26 § tredje stycket samma lag. Lag (1993:1306)."
    },
    {
      "provision_ref": "7:13",
      "chapter": "7",
      "section": "13",
      "content": "För ett försäkringsbolag som driver rörelse enligt denna lag utgör solvensmarginalen summan av 1. fyra procent av den del av premiereserven beräknad enligt 7 kap. 23 § andra stycket 1 försäkringsrörelselagen (1982:713) som motsvarar åtaganden vilka innehåller en finansiell risk för försäkringsgivaren, 2. en procent av premiereserven i övrigt, beräknad på det sätt som anges i 1, under förutsättning att försäkringstiden överstiger fem år och att det belopp som skall täcka driftkostnaderna är bestämt för längre tid än fem år, samt 3. tre tiondels procent av de positiva risksummorna enligt 7 kap. 23 § andra stycket 2 försäkringsrörelselagen i den utsträckning som försäkringarna gäller för dödsfall. Lag (1993:1306). Övergångsbestämmelser 1995:1569 1. Denna lag träder i kraft den 1 januari 1996. 2. I fråga om förhållanden som avser ett räkenskapsår vilket har inletts före ikraftträdandet tillämpas äldre bestämmelser."
    }
  ]
}