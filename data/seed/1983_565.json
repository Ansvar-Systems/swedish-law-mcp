{
  "id": "1983:565",
  "type": "statute",
  "title": "Lag (1983:565) om politiska sekreterare i kommuner och landstingskommuner",
  "status": "repealed",
  "issued_date": "1983-06-09",
  "url": "https://data.riksdagen.se/dokument/sfs-1983-565.html",
  "description": "Upphävd 1992-01-01 genom SFS 1991:900",
  "provisions": [
    {
      "provision_ref": "1",
      "section": "1",
      "content": "Kommuner får anställa särskilda tjänstemän, politiska sekreterare, med uppgift att lämna politiskt biträde åt ledamöter och suppleanter i kommunfullmäktige, kommunstyrelsen, andra nämnder och beredningar. Detsamma gäller landstingskommuner vad avser biträde åt ledamöter och suppleanter i landstinget, förvaltningsutskottet samt landstingskommunernas andra nämnder och beredningar."
    },
    {
      "provision_ref": "2",
      "section": "2",
      "content": "Lagen (1982:80) om anställningsskydd gäller inte den som är anställd som politisk sekreterare enligt denna lag. Politiska sekreterare får inte anställas för längre tid än till utgången av det år, då val i hela riket till kommunfullmäktige och landstinget nästa gång skall förrättas."
    },
    {
      "provision_ref": "3",
      "section": "3",
      "content": "Sådana besvärsnämnder som sägs i 7 kap. 3 § kommunallagen (1977:179) får inte pröva frågor om tillsättning av politiska sekreterare."
    },
    {
      "provision_ref": "4",
      "section": "4",
      "content": "En politisk sekreterare som anställs enligt denna lag har rätt till den ledighet från annan anställning som behövs för tjänstgöringen som politisk sekreterare."
    }
  ]
}