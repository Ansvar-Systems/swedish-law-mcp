{
  "id": "2001:151",
  "type": "statute",
  "title": "Lag (2001:151) om kommunal tjänsteexport och kommunalt internationellt bistånd",
  "status": "repealed",
  "issued_date": "2001-04-05",
  "url": "https://data.riksdagen.se/dokument/sfs-2001-151.html",
  "description": "Upphävd 2009-03-01 genom SFS 2009:47",
  "provisions": [
    {
      "provision_ref": "1",
      "section": "1",
      "content": "Kommuner och landsting får ägna sig åt verksamhet som anges i denna lag oberoende av bestämmelserna i kommunallagen (1991:900). Kommuner och landsting får också besluta att kommunala företag, kommunalförbund eller regionförbund får ägna sig åt sådan verksamhet på samma villkor. Tjänsteexport Tjänster"
    },
    {
      "provision_ref": "2",
      "section": "2",
      "content": "En kommun får tillhandahålla sådan kunskap och erfarenhet som finns i den kommunala verksamheten (kommunal tjänst) för export (tjänsteexport). Varor"
    },
    {
      "provision_ref": "3",
      "section": "3",
      "content": "Som ett led i en tjänsteexport får kommunen i begränsad omfattning exportera en vara när varan utgör ett nödvändigt komplement till eller har ett naturligt samband med den tillhandahållna kommunala tjänsten. Villkor"
    },
    {
      "provision_ref": "4",
      "section": "4",
      "content": "Kommunal tjänsteexport skall ske på affärsmässiga grunder. De produktrisker, kommersiella risker, politiska risker, finansiella risker och valutarisker som tjänsteexporten kan innebära skall beaktas i varje exportaffär och begränsas genom att säkerhet ställs eller genom separata garantier eller försäkringar. Bistånd Formerna för biståndet"
    },
    {
      "provision_ref": "5",
      "section": "5",
      "content": "En kommun får lämna bistånd i form av utrustning, rådgivning, utbildning eller på annat sätt till ett land som får svenskt statligt bistånd. Bistånd i form av ekonomiskt stöd får lämnas endast för att genomföra utbildning och rådgivning."
    },
    {
      "provision_ref": "6",
      "section": "6",
      "content": "Bistånd till ett land som inte får svenskt statligt bistånd får lämnas av en kommun i form av utrustning som kommunen inte längre behöver för sin verksamhet. Regeringen får ge tillstånd till att bistånd även i form av annan utrustning än som avses i första stycket, rådgivning, utbildning eller på annat sätt lämnas till ett land som inte får svenskt statligt bistånd. Bistånd i form av ekonomiskt stöd får lämnas endast för att genomföra utbildning och rådgivning."
    },
    {
      "provision_ref": "7",
      "section": "7",
      "content": "En kommun som lämnar bistånd i form av utrustning får i skälig omfattning använda medel för att transportera och ställa i ordning utrustningen så att den kan tas i bruk."
    },
    {
      "provision_ref": "8",
      "section": "8",
      "content": "Bistånd enligt denna lag får också lämnas till en internationell hjälporganisation för att utgöra hjälp till ett land i en rådande eller framtida nödsituation eller i en annan svår situation som är en följd av en nödsituation. Villkor"
    },
    {
      "provision_ref": "9",
      "section": "9",
      "content": "En kommun skall förvissa sig om att bistånd som den lämnar kommer till avsedd användning. Detta gäller dock inte om biståndet avser utrustning som kommunen inte längre behöver för sin verksamhet."
    },
    {
      "provision_ref": "10",
      "section": "10",
      "content": "En kommun som lämnar bistånd till ett land som får svenskt statligt bistånd skall anmäla åtgärden och omfattningen på biståndet till Styrelsen för internationellt utvecklingssamarbete (Sida). Anmälan skall dock inte göras om biståndet avser utrustning som kommunen inte längre behöver för sin verksamhet. Övergångsbestämmelser 2001:151 1. Denna lag träder i kraft den 1 juli 2001. 2. Genom lagen upphävs lagen (1986:753) om kommunal tjänsteexport och lagen (1994:693) om rätt för kommuner och landsting att lämna internationell katastrofhjälp och annat bistånd. 3. De upphävda lagarna skall fortfarande tillämpas på tjänsteexport och bistånd där tillstånd har lämnats eller som annars inletts före ikraftträdandet."
    }
  ]
}