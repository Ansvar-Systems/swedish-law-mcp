{
  "id": "1982:423",
  "type": "statute",
  "title": "Lag (1982:423) om allmän löneavgift",
  "status": "repealed",
  "issued_date": "1982-06-10",
  "url": "https://data.riksdagen.se/dokument/sfs-1982-423.html",
  "description": "Upphävd 1992-01-01 genom SFS1991:1852",
  "provisions": [
    {
      "provision_ref": "1",
      "section": "1",
      "content": "Arbetsgivare skall för varje år betala allmän löneavgift. Löneavgiften beräknas på det underlag som gäller för arbetsgivaravgift till folkpensioneringen enligt lagen (1981:691) om socialavgifter."
    },
    {
      "provision_ref": "2",
      "section": "2",
      "content": "Försäkrad som avses i 1 kap. 2 § lagen (1981:691) om socialavgifter skall för varje år betala allmän löneavgift. Löneavgiften beräknas på det underlag som enligt nämnda lag gäller för egenavgift till folkpensioneringen."
    },
    {
      "provision_ref": "3",
      "section": "3",
      "content": "Allmän löneavgift utgår med 0,34 procent av avgiftsunderlaget och tillfaller staten. I fråga om sjömän skall allmän löneavgift beräknas efter den lägre procentsats som regeringen eller myndighet som regeringen bestämmer årligen fastställer. Procentsatsen skall sättas ned enligt de grunder som anges i 2 kap. 2 § andra stycket lagen (1981:691) om socialavgifter. Lag (1987:1320)."
    },
    {
      "provision_ref": "3 a",
      "section": "3 a",
      "content": "Om nedsättning av allmän löneavgift som regionalpolitiskt stöd finns särskilda bestämmelser i lagen (1990:912) om nedsättning av socialavgifter och allmän löneavgift. Lag (1990:913)."
    },
    {
      "provision_ref": "4",
      "section": "4",
      "content": "I fråga om allmän löneavgift gäller bestämmelserna i 5 kap. lagen (1981:691) om socialavgifter samt vad som i nedan angivna författningar är föreskrivet i fråga om avgifter enligt nämnda lag: 1. kommunalskattelagen (1928:370) 2. lagen (1990:325) om självdeklaration och kontrolluppgifter 3. skattebrottslagen (1971:69) 4. lagen (1971:1072) om förmånsberättigade skattefordringar m.m. 5. lagen (1978:401) om exportkreditstöd 6. lagen (1979:610) om allmän investeringsreserv 7. lagen (1979:611) om upphovsmannakonto 8. lagen (1980:953) om särskilt investeringsavdrag för inventarieanskaffning 9. lagen (1980:954) om särskilt investeringsavdrag för byggnadsarbeten m.m. 10. lagen (1982:2) om uppfinnarkonto. Lag (1990:387). Övergångsbestämmelser 1987:1320 Denna lag träder i kraft den 1 januari 1988. I fråga om försäkrad som avses i 1 kap. 2 § lagen (1981:691) om socialavgifter tillämpas de nya bestämmelserna första gången på inkomst som skall tas upp till beskattning vid 1989 års taxering. 1990:387 Denna lag träder i kraft den 30 juni 1990 och tillämpas från och med den 1 januari 1991. 1991:1852 Enligt riksdagens beslut föreskrivs att lagen (1982:423) om allmän löneavgift skall upphöra att gälla vid utgången av år 1991. Lagen tillämpas fortfarande i fråga om förhållanden som hänför sig till tiden före den 1 januari 1992."
    }
  ]
}