{
  "id": "1989:928",
  "type": "statute",
  "title": "Lag (1989:928) om samhällstjänst",
  "status": "repealed",
  "issued_date": "1989-12-07",
  "url": "https://data.riksdagen.se/dokument/sfs-1989-928.html",
  "description": "Upphävd 1999-01-01 genom SFS 1998:604",
  "provisions": [
    {
      "provision_ref": "1",
      "section": "1",
      "content": "Om det vid val av påföljd enligt 30 kap. brottsbalken är av avgörande betydelse för att rätten, i stället för att döma till fängelse, skall kunna döma till skyddstillsyn eller förordna att tidigare ådömd skyddstillsyn skall avse nya brott, får rätten, utöver vad som följer av 28 kap. 6 § brottsbalken, meddela särskild föreskrift som avser skyldighet att i samband med verkställigheten utföra oavlönat arbete i lägst 40 och högst 200 timmar (samhällstjänst). Detta gäller dock endast under förutsättning att den tilltalade förklarat sig villig att följa en sådan föreskrift. Meddelar rätten föreskrift med stöd av första stycket, skall det i domslutet anges hur långt fängelsestraff som skulle ha dömts ut, om fängelse i stället valts som påföljd. Har föreskrift meddelats med stöd av första stycket och återkallar den tilltalade sitt samtycke vid högre rätts prövning av målet, får rätten utan hinder av 51 kap. 25 § första stycket första meningen och 55 kap. 15 § första stycket rättegångsbalken döma till fängelse."
    },
    {
      "provision_ref": "2",
      "section": "2",
      "content": "Övervakningsnämnden får ändra eller upphäva en föreskrift som har meddelats enligt 1 § när det finns skäl till det. I fråga om dom med sådan föreskrift tillämpas vad som föreskrivs i 26 kap. 17 §, 28 kap. 7 § och 8 § första stycket första meningen och andra stycket samt 37 kap. 8 § andra stycket och 10 § brottsbalken om andra föreskrifter vid skyddstillsyn. Om det behövs för att den dömde skall stå under övervakning till dess det föreskrivna arbetet har utförts, får övervakningsnämnden besluta om övervakning av den dömde under viss tid efter det att ett år har gått av prövotiden, dock längst till prövotidens utgång."
    },
    {
      "provision_ref": "3",
      "section": "3",
      "content": "Om rätten undanröjer en dom på skyddstillsyn med föreskrift enligt 1 § första stycket och i stället dömer till fängelse, skall rätten beakta uppgift som avses i 1 § andra stycket när straffets längd bestäms."
    },
    {
      "provision_ref": "4",
      "section": "4",
      "content": "Lagen (1977:265) om statligt personskadeskydd skall tillämpas på den som utför sådant arbete som avses i 1 §. I stället för vad som föreskrivs i 4 § om skyddstid i den lagen gäller att personskadeskyddet inträder när den dömde påbörjar en resa till arbetsplatsen i enlighet med uppgjord arbetsplan och upphör när en resa från arbetsplatsen avslutas."
    },
    {
      "provision_ref": "5",
      "section": "5",
      "content": "Regeringen eller den myndighet som regeringen bestämmer får meddela föreskrifter om ersättning från staten för skador som orsakats av den dömde vid sådant arbete som avses i 1 §. Övergångsbestämmelser 1989:928 Denna lag träder i kraft den 1 januari 1990 och upphör att gälla vid utgången av år 1992. Har föreskrift enligt 2 § meddelats innan lagen upphört att gälla, skall dock bestämmelserna i 2-6 §§ fortsätta att tillämpas. 1992:372 Denna lag träder i kraft den 1 januari 1990 och upphör att gälla vid utgången av år 1995. Har föreskrift enligt 1 § meddelats innan lagen upphört att gälla, skall dock bestämmelserna i 1--5 §§ fortsätta att tillämpas. 1998:604 - - - - - 7. Genom denna lag upphävs lagen (1989:928) om samhällstjänst. Bestämmelserna i 4 § lagen om samhällstjänst skall dock fortfarande gälla beträffande den som utför sådant arbete som där avses på grund av en föreskrift som meddelats med stöd av den lagen."
    }
  ]
}