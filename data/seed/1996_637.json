{
  "id": "1996:637",
  "type": "statute",
  "title": "Lag (1996:637) om försöksverksamhet med rätt för kommunala aktiebolag att bedriva uppdragsverksamhet inom viss trafik enligt yrkestrafiklagen (1998:490)",
  "status": "in_force",
  "issued_date": "1996-06-06",
  "url": "https://data.riksdagen.se/dokument/sfs-1996-637.html",
  "provisions": [
    {
      "provision_ref": "1",
      "section": "1",
      "content": "Ett kommunalt aktiebolag får, i enlighet med bestämmelserna i denna lag, driva verksamhet som avses i 2 kap. 1 § andra stycket yrkestrafiklagen (1998:490) utan att verksamheten har sådan anknytning till kommunen, landstinget eller dess medlemmar som avses i 2 kap. 1 § kommunallagen (1991:900). Verksamheten får drivas endast på uppdrag av en kommun eller ett landsting eller av en trafikhuvudman enligt lagen (1997:734) om ansvar för viss kollektiv persontrafik. Med kommunalt aktiebolag menas ett sådant aktiebolag som avses i 3 kap. 16-19 §§ kommunallagen. Lag (1998:498)."
    },
    {
      "provision_ref": "2",
      "section": "2",
      "content": "Uppdragsverksamheten skall drivas på affärsmässiga grunder. Som underlag för uppdragsersättningen skall en ekonomisk kalkyl upprättas. Kalkylen skall innehålla samtliga relevanta direkta och indirekta kostnader samt intäkter."
    },
    {
      "provision_ref": "3",
      "section": "3",
      "content": "I aktiebolagets årsredovisning skall uppdragsverksamheten redovisas särskilt. Upplysningar om intäkterna, kostnaderna och resultatet av uppdragsverksamheten skall lämnas på det sätt som anges i 5 kap. 1 § årsredovisningslagen (1995:1554). Av årsredovisningen skall också framgå vilka borgensförbindel- ser och övriga ansvarsförbindelser som kommunen eller landstinget har ingått för bolaget. Lag (2001:544)."
    },
    {
      "provision_ref": "4",
      "section": "4",
      "content": "En kommun eller ett landsting får inte stödja uppdragsverksamheten på ett sådant sätt att konkurrensen hämmas eller i övrigt tillämpa annat konkurrensbegränsande förfarande."
    },
    {
      "provision_ref": "5",
      "section": "5",
      "content": "Ett aktiebolag som deltar i försöksverksamheten är skyldigt att till regeringen eller den myndighet som regeringen bestämmer lämna de upplysningar och handlingar som behövs för uppföljning av försöksverksamheten."
    }
  ]
}