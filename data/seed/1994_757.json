{
  "id": "1994:757",
  "type": "statute",
  "title": "Lag (1994:757) om överflyttning av fartyg mellan fartygsregister",
  "status": "repealed",
  "issued_date": "1994-06-09",
  "url": "https://data.riksdagen.se/dokument/sfs-1994-757.html",
  "description": "Upphävd 1995-01-01 genom SFS 1994:1794",
  "provisions": [
    {
      "provision_ref": "1",
      "section": "1",
      "title": "Bestämmelser enligt EES-avtalet som skall gälla som svensk rätt",
      "content": "Rådets förordning (EEG) nr 613/91 av den 4 mars 1991 om överflyttning av fartyg från ett register till ett annat inom gemenskapen, som det hänvisas till i bilaga XIII till avtalet om Europeiska ekonomiska samarbetsområdet (EES-avtalet), skall gälla som svensk lag."
    },
    {
      "provision_ref": "2",
      "section": "2",
      "content": "Som bilaga 1 till denna lag finns den svenska texten till förordning (EEG) nr 613/91."
    },
    {
      "provision_ref": "3",
      "section": "3",
      "content": "De danska, engelska, finska, franska, grekiska, isländska, italienska, nederländska, norska, portugisiska, spanska, svenska och tyska texterna skall ha samma giltighet. EES-anpassning av bestämmelserna"
    },
    {
      "provision_ref": "4",
      "section": "4",
      "content": "När bestämmelserna innehåller begrepp eller hänvisar till förfaranden som är utmärkande för Europeiska gemenskapernas (EG) rättsordning, exempelvis -- ingresser, -- adressaterna för EG: s rättsakter, -- hänvisningar till territorier eller språk inom EG, -- hänvisningar till inbördes rättigheter och skyldigheter för EG-medlemsstaterna, deras offentliga organ, företag och enskilda personer i dessa stater, -- hänvisningar till informations- och anmälningsförfaranden, skall bestämmelserna i följande protokoll tillämpas: 1. EES-avtalets protokoll 1 om övergripande anpassning i den lydelse protokollet har efter ändringar enligt protokollet den 17 mars 1993 med justeringar av EES-avtalet och Gemensamma EES-kommitténs beslut den 8 februari 1994 om ändring i protokoll 1 till EES-avtalet. 2. Protokoll 1 till avtalet mellan EFTA-staterna om upprättande av en övervakningsmyndighet och en domstol. 3. Protokoll 1 till avtalet om en ständig kommitté för EFTA-staterna. Protokollen finns intagna i lagen (1992:1317) om ett europeiskt ekonomiskt samarbetsområde (EES)."
    },
    {
      "provision_ref": "5",
      "section": "5",
      "content": "Med EFTA-stat avses i denna lag en medlem av Europeiska frihandelssammanslutningen för vilken EES-avtalet har trätt i kraft."
    },
    {
      "provision_ref": "6",
      "section": "6",
      "content": "Det som sägs om kommissionen i artikel 5.1 första stycket skall i stället avse EFTA: s övervakningsmyndighet. Om en tvist enligt artikel 5.1 andra stycket och 5.2 uppstår skall, i stället för det förfarande som föreskrivs i artikel 7, tvisten hänskjutas till EFTA: s ständiga kommitté om den uppstått med en EFTA-stat och till Gemensamma EES-kommittén om den uppstått med en EG-medlemsstat. Övergångsbestämmelser 1994:1794 Den upphävda lagen skall dock fortsätta att tillämpas på förhållanden som hänför sig till den tid under vilken lagen varit i kraft."
    }
  ]
}