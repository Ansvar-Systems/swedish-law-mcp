{
  "id": "2006:575",
  "type": "statute",
  "title": "Lag (2006:575) om särskild skattekontroll i vissa branscher",
  "status": "repealed",
  "issued_date": "2006-06-08",
  "url": "https://data.riksdagen.se/dokument/sfs-2006-575.html",
  "description": "Upphävd 2012-01-01 genom SFS 2011:1244",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "I denna lag finns bestämmelser om särskild skattekontroll i vissa branscher."
    },
    {
      "provision_ref": "2",
      "section": "2",
      "content": "Bestämmelserna i denna lag tillämpas på näringsverksamhet som avser - restaurang, varmed även avses pizzabutik och annat liknande avhämtningsställe, gatukök, kafé, personalmatsal, catering och centralkök, samt - hårvård. Näringsverksamhet som huvudsakligen avser annan verksamhet än sådan som anges i första stycket omfattas dock inte av denna lag. Definitioner"
    },
    {
      "provision_ref": "3",
      "section": "3",
      "content": "Termer och uttryck som används i denna lag har samma betydelse som i skattebetalningslagen (1997:483) om inte annat anges eller framgår av sammanhanget."
    },
    {
      "provision_ref": "4",
      "section": "4",
      "content": "Verksamhetslokal har samma betydelse som i lagen (1994:466) om särskilda tvångsåtgärder i beskattningsförfarandet. Personalliggare"
    },
    {
      "provision_ref": "5",
      "section": "5",
      "content": "I verksamheter som omfattas av denna lag skall en personalliggare föras. Skyldigheten att föra personalliggare omfattar dock inte enskild näringsverksamhet där endast näringsidkaren, dennes make eller barn under 16 år är verksamma. Motsvarande gäller för fåmansföretag eller fåmanshandelsbolag där endast företagsledaren, dennes make eller barn under 16 år är verksamma."
    },
    {
      "provision_ref": "6",
      "section": "6",
      "content": "Personalliggaren skall innehålla uppgifter om näringsidkarens namn och, om sådant nummer finns, personnummer, samordningsnummer eller organisationsnummer. Därutöver skall för varje verksamhetsdag antecknas 1. namn och, om sådant nummer finns, personnummer eller samordningsnummer på personer som är verksamma i näringsverksamheten, och 2. tidpunkten då respektive persons arbetspass påbörjas och avslutas. Uppgifterna skall antecknas i omedelbar anslutning till att arbetspasset påbörjas respektive avslutas. Uppgifterna i personalliggaren skall bevaras två år efter utgången av det kalenderår under vilket det för näringsverksamheten gällande beskattningsåret gått ut."
    },
    {
      "provision_ref": "7",
      "section": "7",
      "content": "Personalliggaren skall finnas tillgänglig för Skatteverket i verksamhetslokalen."
    },
    {
      "provision_ref": "8",
      "section": "8",
      "content": "Regeringen eller den myndighet som regeringen bestämmer meddelar närmare föreskrifter om personalliggarens form och hur den skall föras. Kontrollbesök"
    },
    {
      "provision_ref": "9",
      "section": "9",
      "content": "För att identifiera de personer som är verksamma i en näringsverksamhet får Skatteverket besluta om kontrollbesök i verksamhetslokalen. Verket får vid kontrollbesök begära att en person som utför eller kan antas utföra arbetsuppgifter i verksamheten styrker sin identitet. Uppgifterna får stämmas av mot personalliggaren. Ett kontrollbesök får genomföras utan att den kontrollerade underrättas om det i förväg."
    },
    {
      "provision_ref": "10",
      "section": "10",
      "content": "Ett kontrollbesök skall genomföras så att det inte vållar näringsidkaren större kostnad eller olägenhet än nödvändigt. Föreläggande"
    },
    {
      "provision_ref": "11",
      "section": "11",
      "content": "Skatteverket får förelägga en näringsidkare att fullgöra sina skyldigheter enligt 5 § och att avhjälpa de brister som konstaterats vid ett kontrollbesök. Kontrollavgift"
    },
    {
      "provision_ref": "12",
      "section": "12",
      "content": "Skatteverket får ta ut en kontrollavgift av näringsidkare som omfattas av skyldigheter enligt denna lag om näringsidkaren 1. inte för en personalliggare, 2. för en personalliggare, men denna är så bristfällig att den inte kan ligga till grund för en kontroll, 3. inte bevarar uppgifterna i personalliggaren enligt 6 § tredje stycket, eller 4. inte håller personalliggaren tillgänglig vid ett kontrollbesök. Kontrollavgiften är 10 000 kronor och tillfaller staten."
    },
    {
      "provision_ref": "13",
      "section": "13",
      "content": "Om det vid ett kontrollbesök påträffas personer som inte har antecknats enligt bestämmelserna i 6 §, får Skatteverket ta ut en kontrollavgift. Kontrollavgiften är 2 000 kronor för varje sådan person. Detta gäller även i de fall då kontrollavgift tas ut enligt 12, 14 eller 15 §."
    },
    {
      "provision_ref": "14",
      "section": "14",
      "content": "Om en kontrollavgift har tagits ut enligt 12 § och Skatteverket därefter har förelagt näringsidkaren att göra rättelse inom viss tid, får Skatteverket ta ut en ny avgift med 20 000 kronor om föreläggandet inte följs."
    },
    {
      "provision_ref": "15",
      "section": "15",
      "content": "Om en kontrollavgift har tagits ut enligt 12 § för en överträdelse och näringsidkaren därefter inom ett år gör sig skyldig till ytterligare en överträdelse, får avgift för den nya överträdelsen tas ut med 20 000 kronor."
    },
    {
      "provision_ref": "16",
      "section": "16",
      "content": "Om överträdelsen är ringa eller ursäktlig eller det annars finns särskilda skäl, får en näringsidkare helt eller delvis befrias från en kontrollavgift. Första stycket skall beaktas även om något yrkande om befrielse inte har framställts."
    },
    {
      "provision_ref": "17",
      "section": "17",
      "content": "Kontrollavgift får inte tas ut för överträdelse som omfattas av vitesföreläggande enligt denna lag. Vite"
    },
    {
      "provision_ref": "18",
      "section": "18",
      "content": "Ett föreläggande enligt denna lag får förenas med vite om det finns anledning att anta att det annars inte följs. Finns det anledning att anta att näringsidkaren eller, om denne är en juridisk person, ställföreträdare för näringsidkaren har begått en gärning som är straffbelagd eller kan leda till kontrollavgift eller skattetillägg, får näringsidkaren inte föreläggas vid vite att medverka i utredningen av en fråga som har samband med den misstänkta gärningen. Förfarandet"
    },
    {
      "provision_ref": "19",
      "section": "19",
      "content": "Beslut om kontrollbesök och föreläggande vid vite får inte överklagas. Frågor om utdömande av vite prövas av den förvaltningsrätt som enligt 22 kap. 1 a-1 c §§ skattebetalningslagen (1997:483) är behörig att pröva ett överklagande. Vid prövning av en fråga om utdömande av vite får även vitets lämplighet bedömas. I fråga om kontrollavgift gäller skattebetalningslagens bestämmelser om debitering, betalning, överklagande och förfarandet i övrigt. Lag (2009:849)."
    }
  ]
}