{
  "id": "1993:1301",
  "type": "statute",
  "title": "Lag (1993:1301) om dubbelbeskattningsavtal mellan Sverige och Ryssland",
  "status": "repealed",
  "issued_date": "1993-12-02",
  "url": "https://data.riksdagen.se/dokument/sfs-1993-1301.html",
  "description": "Upphävd 2025-02-10 genom SFS 2024:1313",
  "provisions": [
    {
      "provision_ref": "1",
      "section": "1",
      "content": "Det avtal för undvikande av dubbelbeskattning beträffande skatter på inkomst och på förmögenhet som Sverige och Ryssland undertecknade den 14 juni 1993 ska tillsammans med det protokoll som är fogat till avtalet och som utgör en del av detta, i den lydelse som dessa har genom det protokoll om ändring i avtalet som undertecknades den 24 maj 2018, gälla som lag här i landet. Avtalet är avfattat på svenska, ryska och engelska. Alla texterna har samma giltighet. Den svenska och den engelska texten i de genom protokollet ändrade lydelserna framgår av bilagan till denna lag. Lag (2019:175)."
    },
    {
      "provision_ref": "2",
      "section": "2",
      "content": "Avtalets beskattningsregler skall tillämpas endast i den mån dessa medför inskränkning av den skattskyldighet i Sverige som annars skulle föreligga."
    },
    {
      "provision_ref": "3",
      "section": "3",
      "content": "Följande författningar skall inte längre tillämpas såvitt avser förhållandet mellan Sverige och Ryssland, nämligen -- lagen (1982:708) om dubbelbeskattningsavtal mellan Sverige och Sovjetunionen, -- kungörelsen (1971:130) om tillämpning av protokoll mellan Sverige och Sovjetunionen angående ömsesidig skattebefrielse för luftfartsföretag och deras anställda, -- kungörelsen (1973:563) om tillämpning av protokoll mellan Sverige och Sovjetunionen angående ömsesidig skattebefrielse för sjöfartsföretag. Lag (2019:175)."
    },
    {
      "provision_ref": "4",
      "section": "4",
      "content": "Har upphävts genom lag (2019:175)."
    },
    {
      "provision_ref": "5",
      "section": "5",
      "content": "Har upphävts genom lag (2019:175)."
    },
    {
      "provision_ref": "6",
      "section": "6",
      "content": "Har betecknats 3 § genom lag (2019:175). Övergångsbestämmelser 2019:175 1. Denna lag träder i kraft den dag som regeringen bestämmer. 2. Lagen ska tillämpas första gången i fråga om a) källskatter, på belopp som betalas eller tillgodoförs den 1 januari det år som följer närmast efter den dag då lagen träder i kraft eller senare, b) andra skatter på inkomst och på förmögenhet, på skatt som tas ut för beskattningsår som börjar den 1 januari det år som följer närmast efter den dag då lagen träder i kraft eller senare, och c) informationsutbyte enligt artikel 26 i avtalet på begäran som framställs dagen för ikraftträdandet av lagen eller senare oavsett till vilket år beskattningsanspråket är att hänföra. 2024:1313 1. Denna lag träder i kraft den dag som regeringen bestämmer. 2. Den upphävda lagen gäller dock fortfarande i fråga om a) källskatter, på belopp som har betalats eller tillgodoförts före ikraftträdandet, och b) andra skatter på inkomst, på inkomst som förvärvats före ikraftträdandet."
    }
  ]
}