{
  "id": "1978:763",
  "type": "statute",
  "title": "Lag (1978:763) med vissa bestämmelser om marknadsföring av alkoholdrycker",
  "status": "repealed",
  "issued_date": "1978-11-30",
  "url": "https://data.riksdagen.se/dokument/sfs-1978-763.html",
  "description": "Upphävd 2000-01-01 genom SFS 1999:1001",
  "provisions": [
    {
      "provision_ref": "1",
      "section": "1",
      "content": "Denna lag gäller näringsidkares marknadsföring som avser alkoholdrycker och som vänder sig till konsumenter. Med alkoholdrycker förstås spritdrycker, vin, starköl och öl i den betydelse dessa beteckningar har i alkohollagen (1994:1738). Lag (1994:1740)."
    },
    {
      "provision_ref": "2",
      "section": "2",
      "content": "Med hänsyn till de hälsorisker som är förbundna med bruk av alkohol skall särskild måttfullhet iakttas vid marknadsföring av alkoholdrycker. Därvid gäller särskilt att reklam- eller annan marknadsföringsåtgärd inte får företas som är påträngande eller uppsökande eller som uppmanar till bruk av alkohol. Vid marknadsföring av alkoholdrycker får inte användas kommersiella annonser i ljudradio- eller TV-program. Detta gäller även för sådana TV-sändningar över satellit som omfattas av radio- och TV-lagen (1996:844). Vid marknadsföring av spritdrycker, vin eller starköl får inte användas kommersiella annonser i periodiska skrifter eller andra skrifter på vilka tryckfrihetsförordningen är tillämplig och som med avseende på ordningen för utgivningen är jämförbara med periodiska skrifter. Detta gäller dock inte i fråga om skrifter som tillhandahålls endast på försäljningsställen för sådana drycker. Lag (1996:851)."
    },
    {
      "provision_ref": "3",
      "section": "3",
      "content": "En handling som strider mot 2 § skall vid tillämpningen av 4, 14 och 19 §§ marknadsföringslagen (1995:450) anses vara otillbörlig mot konsumenter. En handling som strider mot 2 § andra stycket kan medföra marknadsstörningsavgift enligt bestämmelserna i 22-28 §§ marknadsföringslagen. Lag (1996:851)."
    },
    {
      "provision_ref": "4",
      "section": "4",
      "content": "Om förbud mot vissa marknadsföringsåtgärder finns bestämmelser i alkohollagen (1994:1738). Lag (1994:1740)."
    },
    {
      "provision_ref": "5",
      "section": "5",
      "content": "Regeringen får med avseende på främmande stat bestämma att följande skall gälla. Vid marknadsföring av alkoholdrycker får inte användas oriktiga eller vilseledande ursprungsbeteckningar, genom vilka dryckerna direkt eller indirekt anges vara frambragda eller tillverkade i den främmande staten eller i en region eller ort i den främmande staten. Detta gäller även om det äkta ursprunget anges eller om beteckningen används bara i översättning eller är åtföljd av uttryck som \"art\", \"sort\", \"typ\", \"kopia\" eller liknande uttryck. En handling som strider mot andra stycket skall vid tillämpning av marknadsföringslagen (1995:450) anses vara otillbörlig mot konsumenter. Lag (1995:453)."
    }
  ]
}