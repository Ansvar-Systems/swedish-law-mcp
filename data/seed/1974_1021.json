{
  "id": "1974:1021",
  "type": "statute",
  "title": "Lag (1974:1021) om utbetalning av pristillägg på kött",
  "status": "repealed",
  "issued_date": "1974-12-13",
  "url": "https://data.riksdagen.se/dokument/sfs-1974-1021.html",
  "description": "Upphävd 1991-07-01 genom SFS 1990:615",
  "provisions": [
    {
      "provision_ref": "1",
      "section": "1",
      "content": "I denna lag förstås med pristillägg sådant prisstöd av statsmedel som utgår i form av särskilt tillägg på kött enligt föreskrifter som meddelats av regeringen eller, efter regeringens bemyndigande, av statens jordbruksnämnd."
    },
    {
      "provision_ref": "2",
      "section": "2",
      "content": "Slakteri eller fristående sanitetsslaktavdelning skall i samband med köttbesiktning enligt föreskrifter som meddelats med stöd av livsmedelslagen (1971:511) betala ut pristillägg av medel som statens jordbruksnämnd ställer till inrättningens förfogande. För pristillägg som betalats ut skall redovisning lämnas till jordbruksnämnden. Lag (1990:620)."
    },
    {
      "provision_ref": "3",
      "section": "3",
      "content": "När pristillägg utgår efter köttets vikt, skall inrättning som avses i 2 § väga köttet i samband med besiktningen. Vid sådan vägning skall användas våg som justerats enligt lagen (1971:1081) om bestämning av volym och vikt."
    },
    {
      "provision_ref": "4",
      "section": "4",
      "content": "Inrättning som avses i 2 § är skyldig att föra sådana anteckningar och ha sin bokföring så ordnad, att kontroll av beräkning och utbetalning av pristilläggen kan ske. Statens jordbruksnämnd får granska bokföringen och i övrigt utöva den kontroll som nämnden finner behövlig."
    },
    {
      "provision_ref": "5",
      "section": "5",
      "content": "Mot beslut av inrättning som avses i 2 § om utbetalning av pristillägg får talan ej föras. Övergångsbestämmelser 1990:620 Denna lag träder i kraft den 1 juli 1990. Under tiden t. o. m. den 30 juni 1991 skall vad som sägs om slakteri även gälla köttbesiktningsbyrå."
    }
  ]
}