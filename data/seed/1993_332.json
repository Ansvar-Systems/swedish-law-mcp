{
  "id": "1993:332",
  "type": "statute",
  "title": "Lag (1993:332) om avgiftsfria sjukvårdsförmåner m.m. för vissa hiv-smittade",
  "status": "in_force",
  "issued_date": "1993-05-13",
  "url": "https://data.riksdagen.se/dokument/sfs-1993-332.html",
  "provisions": [
    {
      "provision_ref": "1",
      "section": "1",
      "content": "Denna lag tillämpas på en person som vid behandling av honom eller henne inom den svenska hälso- och sjukvården har fått infektion av hiv (humant immunbristvirus) genom smitta vid användning av blod eller blodprodukter. Lagen tillämpas även på den som fått infektion av hiv genom smitta av en sådan person, om de är eller varit gifta med varandra eller sammanbott med varandra under äktenskapsliknande förhållanden och om smittan ägt rum innan den först smittade fått kännedom om sin infektion. Förmåner enligt lagen ersätts av Försäkringskassan. Lag (2010:1255)."
    },
    {
      "provision_ref": "2",
      "section": "2",
      "content": "Har upphävts genom lag (1999:379)."
    },
    {
      "provision_ref": "3",
      "section": "3",
      "content": "Patientavgift ska inte tas ut av en smittad person som får tandvård som ersätts enligt lagen (2008:145) om statligt tandvårdsstöd. Lag (2008:151)."
    },
    {
      "provision_ref": "4",
      "section": "4",
      "content": "En smittad person har rätt att på apotek utan kostnad få läkemedel för vilka recept har utfärdats av läkare eller tandläkare."
    },
    {
      "provision_ref": "5",
      "section": "5",
      "content": "I 47 kap. socialförsäkringsbalken finns bestämmelser om rätt till ersättning för en närstående som vårdar en smittad person. I lagen (1988:1465) om ledighet för närståendevård finns bestämmelser om rätt till ledighet i samband med vården. Lag (2010:1255)."
    }
  ]
}