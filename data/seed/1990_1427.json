{
  "id": "1990:1427",
  "type": "statute",
  "title": "Lag (1990:1427) om särskild premieskatt för grupplivförsäkring, m.m.",
  "status": "in_force",
  "issued_date": "1990-12-17",
  "url": "https://data.riksdagen.se/dokument/sfs-1990-1427.html",
  "provisions": [
    {
      "provision_ref": "1",
      "section": "1",
      "content": "Till staten betalas skatt på premie för grupplivförsäkring och för utgivet belopp som motsvarar ersättning på grund av sådan försäkring enligt bestämmelserna i denna lag."
    },
    {
      "provision_ref": "2",
      "section": "2",
      "content": "Skattskyldiga är svenska försäkringsföretag, svenska tjänstepensionsföretag, utländska försäkringsföretag i fråga om verksamhet som drivs här i landet, arbetsgivare och näringsidkare. Lag (2019:786)."
    },
    {
      "provision_ref": "3",
      "section": "3",
      "content": "Försäkrings- och tjänstepensionsföretag är skattskyldiga för premie för grupplivförsäkring i den utsträckning förmånen av försäkringen enligt 11 kap. 19 § eller 15 kap. 9 § inkomstskattelagen (1999:1229) inte ska tas upp som intäkt eller premien enligt 16 kap. 25 § samma lag ska dras av. Staten är skattskyldig för belopp som utan att försäkring tecknats betalas ut i ersättning enligt avtal som motsvarar försäkringsavtal som avses i första stycket. En annan arbetsgivare än staten är skattskyldig för belopp som utan att försäkring tecknats betalas ut i ersättning, i den utsträckning ersättningen utges enligt villkor och med belopp som i huvudsak motsvarar utbetalning av staten enligt andra stycket. Arbetsgivare och näringsidkare är skattskyldiga för premie för grupplivförsäkring som meddelats i en utomlands bedriven försäkringsrörelse i den utsträckning betalning av premie på motsvarande försäkring till ett svenskt försäkrings- eller tjänstepensionsföretag hade föranlett skattskyldighet för det svenska försäkrings- eller tjänstepensionsföretaget enligt första stycket. Lag (2019:786)."
    },
    {
      "provision_ref": "4",
      "section": "4",
      "content": "För skattskyldiga som avses i 3 § första stycket inträder skattskyldighet när premie tas emot. Beskattningsunderlaget utgörs av 95 procent av mottagen premie. Skatten uppgår till 45,00 procent av underlaget. Har ett försäkrings- eller tjänstepensionsföretag för ett visst år tagit ut för hög preliminär premie för försäkring som avses i 3 § första stycket, ska beskattningsunderlaget för nästföljande år sättas ned med belopp som motsvarar för högt uttagen premie. Lag (2019:786)."
    },
    {
      "provision_ref": "5",
      "section": "5",
      "content": "För skattskyldiga som avses i 3 § andra och tredje styckena inträder skatteplikt vid utbetalning som där sägs. Beskattningsunderlaget utgörs av utbetalt belopp. Skatten uppgår till 81,83 procent av underlaget. Lag (1997:942)."
    },
    {
      "provision_ref": "6",
      "section": "6",
      "content": "För skattskyldiga som avses i 3 § fjärde stycket inträder skatteplikt vid betalning av premie. Beskattningsunderlaget utgörs av 95 procent av betald premie. Skatten uppgår till 81,83 procent av underlaget. Lag (1997:942)."
    },
    {
      "provision_ref": "7",
      "section": "7",
      "content": "Bestämmelser om förfarandet vid uttag av skatten finns i skatteförfarandelagen (2011:1244). Lag (2011:1340)."
    },
    {
      "provision_ref": "8",
      "section": "8",
      "content": "Har upphävts genom lag (2002:413)."
    },
    {
      "provision_ref": "9",
      "section": "9",
      "content": "Beskattningsmyndigheten får, om det behövs med hänsyn till uppbörden av skatt enligt denna lag, medge att en skattskyldig får tillämpa en annan redovisningsperiod än vad som anges i"
    }
  ]
}