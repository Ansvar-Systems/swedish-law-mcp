{
  "id": "1993:1426",
  "type": "statute",
  "title": "Lag (1993:1426) med instruktion för Riksdagens arvodesnämnd",
  "status": "repealed",
  "issued_date": "1993-12-09",
  "url": "https://data.riksdagen.se/dokument/sfs-1993-1426.html",
  "description": "Upphävd 2013-01-01 genom SFS 2012:883",
  "provisions": [
    {
      "provision_ref": "1",
      "section": "1",
      "title": "Uppgift, m.m.",
      "content": "Riksdagens arvodesnämnd ska 1. i enlighet med 3 kap. 1 § lagen (1994:1065) om ekonomiska villkor för riksdagens ledamöter fastställa det belopp för månad som ledamotsarvode ska betalas med, 2. i enlighet med 13 kap. 16 § samma lag besluta om jämkning av inkomstgaranti och 13 kap. 27 § samma lag besluta om utbetalning av inkomstgaranti på nytt, samt 3. i enlighet med 9 kap. 12 a § den upphävda lagen (1996:304) om arvode m.m. till Sveriges ledamöter av Europaparlamentet besluta om jämkning av inkomstgaranti och 9 kap. 23 § samma lag besluta om utbetalning av inkomstgaranti på nytt. Nämnden ska ange vilka överväganden som föranlett beslutet. Nämnden är en myndighet under riksdagen. Lag (2009:1587). Sammansättning"
    },
    {
      "provision_ref": "2",
      "section": "2",
      "content": "Nämnden består av tre ledamöter. En av dem är ordförande. Organisation"
    },
    {
      "provision_ref": "3",
      "section": "3",
      "content": "Nämnden har en sekreterare. Ärendenas handläggning"
    },
    {
      "provision_ref": "4",
      "section": "4",
      "content": "Nämnden sammanträder på kallelse av ordföranden. I ärende som avses i 1 § är nämnden beslutför när alla ledamöter är närvarande."
    },
    {
      "provision_ref": "5",
      "section": "5",
      "content": "Nämnden får i arbetsordning eller i särskilda beslut lämna över till ordföranden eller någon annan som tjänstgör hos nämnden att avgöra ärenden som är av det slaget att de inte behöver prövas av nämnden."
    },
    {
      "provision_ref": "6",
      "section": "6",
      "content": "Nämnden skall genast underrätta riksdagsförvaltningen om beslut som avses i 1 §. Lag (2000:430). Förordnande av ledamöter, m.m."
    },
    {
      "provision_ref": "7",
      "section": "7",
      "content": "Ordförande och övriga ledamöter utses av riksdagsstyrelsen för en bestämd tid. Lag (2000:430)."
    },
    {
      "provision_ref": "8",
      "section": "8",
      "content": "Sekreterare utses av nämnden. Överklagande"
    },
    {
      "provision_ref": "9",
      "section": "9",
      "content": "Nämndens beslut om ledamotsarvode enligt 1 § första stycket 1 får inte överklagas. Nämndens beslut som rör inkomstgaranti enligt 1 § första stycket 2 och 3 överklagas enligt 16 kap. 2 § lagen (1994:1065) om ekonomiska villkor för riksdagens ledamöter eller 12 kap. 1 § den upphävda lagen (1996:304) om arvode m.m. till Sveriges ledamöter av Europaparlamentet. Lag (2009:1587). Arvoden för uppdrag i nämnden"
    },
    {
      "provision_ref": "10",
      "section": "10",
      "content": "Nämndens ledamöter och sekreterare skall erhålla de arvoden för sina uppdrag som riksdagsförvaltningen bestämmer. Lag (2000:430). Övergångsbestämmelser 1993:1426 Denna lag träder i kraft den 1 januari 1994. Riksdagens förvaltnings- styrelse får dock från och med den 14 december 1993 utse ordförande och övriga ledamöter i nämnden."
    }
  ]
}