{
  "id": "1983:147",
  "type": "statute",
  "title": "Lag (1983:147) om förbud under viss tid mot nybyggnad av djurstallar för nötkreatur och svin",
  "status": "in_force",
  "issued_date": "1983-03-24",
  "url": "https://data.riksdagen.se/dokument/sfs-1983-147.html",
  "provisions": [
    {
      "provision_ref": "1",
      "section": "1",
      "content": "För att motverka överskott inom jordbrukets animalieproduktion är nybyggnad av djurstallar för nötkreatur och svin förbjuden intill utgången av juni 1989. Lag (1988:1599)."
    },
    {
      "provision_ref": "2",
      "section": "2",
      "content": "Med nybyggnad avses i denna lag uppförande av en helt ny byggnad, till- eller påbyggnad av en befintlig byggnad, ombyggnad eller någon annan ändring av en byggnads yttre eller inre utförande som är så genomgripande att ändringen kan anses jämförlig med ombyggnad, inredande till stall av en byggnad som förut varit använd till något annat ändamål. Regeringen eller, efter regeringens bestämmande, lantbruksstyrelsen får meddela föreskrifter om undantag från lagens tillämpning på nybyggnad av mindre omfattning."
    },
    {
      "provision_ref": "3",
      "section": "3",
      "content": "Lantbruksstyrelsen eller, efter styrelsens bestämmande, lantbruksnämnden får medge undantag från 1 §, om det finns särskilda skäl."
    },
    {
      "provision_ref": "4",
      "section": "4",
      "content": "Den som uppsåtligen eller av oaktsamhet bryter mot 1 § eller åsidosätter villkor som har meddelats vid medgivande av undantag enligt 3 § döms till böter."
    },
    {
      "provision_ref": "5",
      "section": "5",
      "content": "Lantbruksnämndens beslut enligt denna lag får överklagas hos lantbruksstyrelsen genom besvär. Lantbruksstyrelsens beslut får överklagas hos regeringen genom besvär."
    }
  ]
}