{
  "id": "1997:1058",
  "type": "statute",
  "title": "Lag (1997:1058) om register i Tullverkets brottsbekämpande verksamhet",
  "status": "repealed",
  "issued_date": "1997-12-04",
  "url": "https://data.riksdagen.se/dokument/sfs-1997-1058.html",
  "description": "Upphävd 2001-04-01 genom SFS 2001:85",
  "provisions": [
    {
      "provision_ref": "1",
      "section": "1",
      "title": "Allmänna bestämmelser",
      "content": "För de ändamål som anges i denna lag får register föras med hjälp av automatisk databehandling för Tullverkets brottsbekämpande verksamhet i form av 1. register i underrättelseverksamhet bestående dels av ett gemensamt underrättelseregister, dels av analysregister, och 2. ett gemensamt spaningsregister. Tullverket är registeransvarigt för registren enligt denna lag. Lag (1999:435)."
    },
    {
      "provision_ref": "2",
      "section": "2",
      "content": "Vid tillämpning av denna lag eller av en förordning som har utfärdats med stöd av lagen skall registrens integritetskänsliga natur beaktas. Innehållet i registren skall begränsas till uppgifter som är nödvändiga för registrens ändamål."
    },
    {
      "provision_ref": "3",
      "section": "3",
      "content": "Uppgifter om en person får inte föras in i ett register enbart på grund av vad som är känt om personens ras eller etniska ursprung, hälsa, sexuella läggning, politiska åskådning, religiösa tro eller filosofiska övertygelse eller medlemskap i en fackförening. Uppgifter om en person i ett register får kompletteras med sådana uppgifter som avses i första stycket endast om det är oundgängligen nödvändigt för registrets ändamål. Uppgifter som avses i första stycket får inte användas som sökbegrepp. Register i underrättelseverksamhet Definitioner"
    },
    {
      "provision_ref": "4",
      "section": "4",
      "content": "Med underrättelseverksamhet avses i denna lag verksamhet inom Tullverket som består i att samla och bearbeta information för att klarlägga om brottslig verksamhet har utövats eller kan komma att utövas och som inte utgör förundersökning enligt lagen (2000:1225) om straff för smuggling eller 23 kap. rättegångsbalken. Med allvarlig brottslig verksamhet avses i denna lag verksamhet som innefattar brott för vilket är föreskrivet fängelse i två år eller däröver och som Tullverket enligt lag eller förordning har befogenhet att ingripa mot. Med särskild undersökning avses i denna lag en undersökning i underrättelseverksamhet som innebär insamling, bearbetning och analys av uppgifter i syfte att ge underlag för beslut om förundersökning eller om särskilda åtgärder för att förebygga, förhindra eller upptäcka brott. Lag (2000:1258). Underrättelseregistret"
    },
    {
      "provision_ref": "5",
      "section": "5",
      "content": "Underrättelseregistret skall användas för att få underlag för särskilda undersökningar avseende allvarlig brottslig verksamhet samt för att underlätta tillgången till allmänna uppgifter med anknytning till underrättelseverksamhet."
    },
    {
      "provision_ref": "6",
      "section": "6",
      "content": "Underrättelseregistret får inrättas av Tullverket och föras som ett gemensamt register för verkets underrättelseverksamhet. Lag (1999:435)."
    },
    {
      "provision_ref": "7",
      "section": "7",
      "content": "I underrättelseregistret får det föras in uppgifter som kan hänföras till en enskild person endast om uppgifterna ger anledning att anta att allvarlig brottslig verksamhet utövats eller kan komma att utövas och den som avses med uppgifterna skäligen kan misstänkas för att ha utövat eller komma att utöva den allvarliga brottsliga verksamheten. Uppgifter om transportmedel eller varor som kan antas ha samband med allvarlig brottslig verksamhet eller om hjälpmedel som kan antas ha använts i samband med sådan verksamhet får registreras, även om uppgifterna kan hänföras till en enskild person som det inte finns någon misstanke mot. Uppgifterna skall därvid förses med upplysning om att det inte finns någon misstanke mot denne."
    },
    {
      "provision_ref": "8",
      "section": "8",
      "content": "Till underrättelseregistret får inte uppgifter från något annat personregister inhämtas med hjälp av automatisk databehandling. Analysregister"
    },
    {
      "provision_ref": "9",
      "section": "9",
      "content": "Ett analysregister skall användas i samband med en särskild undersökning avseende allvarlig brottslig verksamhet för att få underlag för beslut om förundersökning eller om särskilda åtgärder för att förebygga, förhindra eller upptäcka brott."
    },
    {
      "provision_ref": "10",
      "section": "10",
      "content": "Inom Tullverket får Tullverkets huvudkontor eller en tullregion inrätta och föra analysregister när en särskild undersökning har inletts och det finns anledning att anta att allvarlig brottslig verksamhet har utövats eller kan komma att utövas. Lag (1999:435)."
    },
    {
      "provision_ref": "11",
      "section": "11",
      "content": "I ett analysregister får föras in uppgifter som kan hänföras till en enskild person endast om uppgifterna har anknytning till den särskilda undersökningen. Uppgifterna om en enskild person som det inte finns någon misstanke mot skall förses med upplysning om detta förhållande."
    },
    {
      "provision_ref": "12",
      "section": "12",
      "content": "Ett beslut om att inrätta ett analysregister skall innehålla uppgifter om registrets benämning, den särskilda undersökningens ändamål och när registret skall upphöra samt de föreskrifter i övrigt som behövs för att förebygga otillbörligt intrång i de registrerades personliga integritet. Tullverket skall föra en förteckning över beslut att inrätta analysregister. Ett analysregister behöver inte anmälas till Datainspektionen. Lag (1999:435)."
    },
    {
      "provision_ref": "13",
      "section": "13",
      "content": "Till ett analysregister får uppgifter från andra personregister som förs av Tullverket eller polismyndighet inhämtas med hjälp av automatisk databehandling. Lag (1999:435). Register i spaningsverksamhet Spaningsregistret"
    },
    {
      "provision_ref": "14",
      "section": "14",
      "content": "Spaningsregistret skall användas för att underlätta tillgången till uppgifter med anknytning till brott som förövats eller kan antas ha förövats och som Tullverket har befogenhet att ingripa mot. Lag (1999:435)."
    },
    {
      "provision_ref": "15",
      "section": "15",
      "content": "Spaningsregistret får inrättas av Tullverket och föras som ett gemensamt register för verkets spanings- och kontrollverksamhet. Lag (1999:435)."
    },
    {
      "provision_ref": "16",
      "section": "16",
      "content": "I spaningsregistret får det föras in uppgifter som kan hänföras till en enskild person endast om den som avses med uppgiften kan misstänkas för att ha förövat brott som avses i 14 § och bara under förutsättning att registreringen är av särskild betydelse för brottsbekämpningen. Uppgifter om transportmedel eller varor som kan antas ha samband med brott som avses i 14 § eller om hjälpmedel som kan antas ha använts i samband med sådant brott får registreras, även om uppgifterna kan hänföras till en enskild person som det inte finns någon misstanke mot. Uppgifterna skall därvid förses med upplysning om att det inte finns någon misstanke mot denne."
    },
    {
      "provision_ref": "17",
      "section": "17",
      "content": "Till spaningsregistret får uppgifter som avses i 16 § inhämtas från polismyndighet eller polisregister med hjälp av automatisk databehandling. Detsamma gäller motsvarande uppgifter som Tullverket erhåller enligt en internationell överenskommelse som Sverige tillträtt. Lag (1999:435). Utlämnande av uppgifter ur register"
    },
    {
      "provision_ref": "18",
      "section": "18",
      "content": "Personuppgifter i ett register skall på begäran lämnas ut till 1. Riksdagens ombudsmän, Justitiekanslern och Datainspektionen, 2. regeringen och domstolar, om uppgifterna behövs för prövning av beslut om utlämnande av uppgifter ur ett register, 3. åklagare, om uppgifterna behövs för en förundersökning eller för prövning av frågan om inledande av en förundersökning. Personuppgifter i ett register får lämnas ut till Rikspolisstyrelsen, polismyndigheter och Kustbevakningen, om uppgifterna kan antas ha betydelse för den brottsbekämpande verksamheten. Uppgifter får vidare lämnas ut till en utländsk myndighet eller en mellanfolklig organisation 1. i enlighet med förordning (EG) nr 515/97 av den 13 mars 1997 om ömsesidigt bistånd mellan medlemsstaternas administrativa myndigheter och om samarbete mellan de förra och kommissionen för att säkerställa en korrekt tillämpning av tull- och jordbrukslagstiftningen, eller 2. om utlämnandet följer av en internationell överenskommelse som Sverige efter riksdagens godkännande har tillträtt."
    },
    {
      "provision_ref": "19",
      "section": "19",
      "content": "Uppgifter i underrättelseregistret får med hjälp av automatisk databehandling endast tillföras analysregister som förs inom Tullverket. Uppgifter i ett analysregister får inte tillföras andra personregister med hjälp av automatisk databehandling. Uppgifter i spaningsregistret får med hjälp av automatisk databehandling endast tillföras polismyndighet eller polisregister. Gallring av uppgifter"
    },
    {
      "provision_ref": "20",
      "section": "20",
      "content": "Uppgifterna om en person i ett register skall gallras när de inte längre behövs för registrets ändamål och senast vid den tidpunkt som anges i 21-23 §§."
    },
    {
      "provision_ref": "21",
      "section": "21",
      "content": "Uppgifterna i underrättelseregistret skall gallras senast tre år efter det att uppgifter om att en registrerad person skäligen kan misstänkas för att ha utövat eller komma att utöva allvarlig brottslig verksamhet senast infördes. Om en särskild undersökning som rör en registrerad person har inletts, får dock uppgifterna stå kvar till dess att undersökningen har avslutats."
    },
    {
      "provision_ref": "22",
      "section": "22",
      "content": "Uppgifterna i ett analysregister skall gallras senast ett år efter det att beslutet om att inrätta registret fattades. Registret får dock bestå längre tid, om det är av särskild betydelse för att den särskilda undersökningen skall kunna avslutas."
    },
    {
      "provision_ref": "23",
      "section": "23",
      "content": "Uppgifterna i ett spaningsregister skall gallras senast när 1. misstanke som antecknats inte längre finns mot den registrerade, 2. domstol har meddelat dom eller beslut som har vunnit laga kraft, eller när strafföreläggande har godkänts i anledning av misstanken och det inte finns någon misstanke mot den registrerade om annat brott som får föras in i registret, 3. åttio år förflutit från det år då den registrerade föddes, eller 4. den registrerade har avlidit. Särskilda bestämmelser"
    },
    {
      "provision_ref": "24",
      "section": "24",
      "content": "Om någon som i tjänsten tar befattning med en uppgift som har lämnats ur register finner anledning att anta att uppgiften är oriktig, skall han genast anmäla detta till Tullverket. Lag (1999:435)."
    },
    {
      "provision_ref": "25",
      "section": "25",
      "content": "Regeringen eller den myndighet som regeringen bestämmer får meddela närmare föreskrifter för register som förs med stöd av denna lag."
    }
  ]
}