{
  "id": "1973:137",
  "type": "statute",
  "title": "Lag (1973:137) om ekonomiskt bistånd till svenska medborgare i utlandet m.m.",
  "status": "repealed",
  "issued_date": "1973-03-02",
  "url": "https://data.riksdagen.se/dokument/sfs-1973-137.html",
  "description": "Upphävd 2003-09-01 genom SFS 2003:491",
  "provisions": [
    {
      "provision_ref": "1",
      "section": "1",
      "title": "Allmänt ekonomiskt bistånd",
      "content": "Svensk medborgare, som råkat i nöd eller annan svårighet i utlandet, kan erhålla tillfälligt ekonomiskt bistånd av beskickning eller konsulat enligt de närmare föreskrifter som meddelas av rege ringen eller myndighet som regeringen bestämmer. Svensk medborgare, som är bosatt i utlandet och som på grund av ålder, sjukdom eller annan omständighet är ur stånd att försörja sig, kan erhålla varaktigt ekonomiskt bistånd av utrikesdepartementet enligt de närmare föreskrifter som meddelas av regeringen eller myndighet som regeringen bestämmer. Lag (1978:273)."
    },
    {
      "provision_ref": "2",
      "section": "2",
      "content": "Den som har fått bistånd enligt 1 § skall återbetala det mottagna beloppet till staten. I samband med återbetalning av bistånd enligt 1 § första stycket skall också en avgift för biståndet betalas. Närmare föreskrifter om avgiften meddelas av regeringen eller av den myndighet som regeringen bestämmer. Om bistånd har lämnats till ett barn under 18 år är även barnets vårdnadshavare skyldig att återbetala bistånds beloppet och erlägga avgiften till staten. Om en sjöman eller någon annan som är eller har varit anställd ombord på ett svenskt fartyg har fått bistånd enligt 1 § för att täcka kostnader som fartygets redare är ansvarig för enligt författning eller avtal, är även redaren skyldig att återbetala biståndsbeloppet och erlägga avgiften till staten. Betalningsskyldighet enligt första stycket får jämkas eller efterges, om särskilda skäl föreligger med hänsyn till den betalningsskyldiges ekonomiska förhållanden och omständigheterna i övrigt. Lag (1982:28)."
    },
    {
      "provision_ref": "3",
      "section": "3",
      "content": "Utrikesdepartementet prövar frågor om betalningsskyldighet enligt 2 §. Lag (1982:28)."
    },
    {
      "provision_ref": "4",
      "section": "4",
      "content": "Svensk medborgare, som är bosatt i Sverige och som anhållits, häktats eller eljest berövats friheten genom beslut av domstol eller annan myndighet i utlandet, är berättigad att av beskickning eller konsulat erhålla ekonomiskt bistånd i den utsträckning som behövs för att han skall beredas ett tillfredsställande rättsskydd. Bistånd enligt första stycket utgår även till här bosatt svensk medborgare som, utan att vara berövad friheten, i annat land lagföres för brott eller är föremål för förfarande som avser hans avlägsnande från den främmande staten, omhändertagande för vård eller annat frihets berövande, om påföljden eller åtgärden skulle för honom innebära ett allvarligt ingrepp. Bistånd som avses i första eller andra stycket får omfatta kostnad för utredning och bevisning samt för ersättning till försvarare, rättegångsbiträde, ombud eller tolk, om kostnaden uppkommit under förundersökning, i rättegång eller i annat rättsligt förfarande. Föreligger särskilda skäl får biståndet avse även annan kostnad. När särskilda skäl föreligger, kan bistånd som avses ovan i denna paragraf lämnas även till svensk medborgare som icke är bosatt i Sverige."
    },
    {
      "provision_ref": "4 a",
      "section": "4 a",
      "content": "En i Sverige bosatt svensk medborgare, som i utlandet blivit utsatt för våldsbrott, har rätt att av beskickning eller konsulat få ekonomiskt bistånd i anslutning till brottet om det behövs för att han eller hon skall kunna ta till vara sin rätt. Bistånd enligt första stycket får omfatta kostnader för utredning och bevisning samt för ersättning till ombud eller tolk. Lag (1994:58)."
    },
    {
      "provision_ref": "5",
      "section": "5",
      "content": "Lämnas bistånd enligt 4 § för bestridande av kostnader i rättegång eller under förundersökning om brott och dömes den som erhållit bistånd för brottet, skall han till staten återbetala vad han mottagit. Återbetalningsskyldigheten får dock jämkas eller efterges, om skäl härtill föreligger med hänsyn till hans brottslighet eller personliga och ekonomiska förhållanden. Frikännes den som erhållit bistånd enligt 4 § för brottet skall han till staten återbetala vad han mottagit endast i den mån särskilda skäl föreligger. Nedlägges rättegång eller förundersökning om brott mot den som erhållit bistånd enligt 4 § utan att skuldfrågan avgjorts genom dom, skall den som erhållit bistånd, i den mån det med hänsyn till omständigheterna är skäligt, till staten återbetala vad han mottagit. Detsamma gäller om skuldfrågan i annat fall kan antagas ej komma att avgöras genom dom därför att den som erhållit bistånd håller sig undan. Lag (1975:1303)."
    },
    {
      "provision_ref": "5 a",
      "section": "5 a",
      "content": "Den som fått bistånd enligt 4 a § skall till staten återbetala vad han eller hon mottagit endast om det finns särskilda skäl. Lag (1994:58)."
    },
    {
      "provision_ref": "6",
      "section": "6",
      "content": "Lämnas bistånd enligt 4 § för annat ändamål än för bestridande av kostnader i rättegång eller under förundersökning om brott, skall den som erhållit bistånd, i den mån det med hänsyn till omständigheterna är skäligt, till staten återbetala vad han mottagit."
    },
    {
      "provision_ref": "7",
      "section": "7",
      "content": "Utrikesdepartementet prövar fråga om återbetalningsskyldighet enligt 5 eller 6 §. Bestämmelsen i 31 kap. 1 § tredje stycket rättegångsbalken om att kostnad i vissa fall skall stanna på staten gäller även belopp som avses i 5 eller 6 §. Lag (1978:273). Gemensamma bestämmelser"
    },
    {
      "provision_ref": "8",
      "section": "8",
      "content": "I den utsträckning regeringen bestämmer, kan bistånd enligt bestämmelserna i denna lag lämnas flykting eller statslös person som är bosatt i Sverige. Lag (1975:1303)."
    },
    {
      "provision_ref": "9",
      "section": "9",
      "content": "Bistånd enligt denna lag skall icke utgå, i den mån sådant bistånd kan erhållas från annan stat enligt författning som gäller i den staten eller enligt internationell överenskommelse."
    },
    {
      "provision_ref": "10",
      "section": "10",
      "content": "Lagakraftägande beslut om återbetalningsskyldighet får verk ställas i den ordning som gäller för lagakraftägande dom. Lag (1978:273)."
    },
    {
      "provision_ref": "11",
      "section": "11",
      "content": "Beslut i ärende som avses i denna lag får överklagas hos allmän förvaltningsdomstol. Prövningstillstånd krävs vid överklagande till kammarrätten. Lag (1995:29). Övergångsbestämmelser 1995:29 Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser."
    }
  ]
}