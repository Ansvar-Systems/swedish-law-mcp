{
  "id": "2003:1217",
  "type": "statute",
  "title": "Lag (2003:1217) om fortsatt lokal försöksverksamhet med finansiell samordning mellan socialförsäkring, hälso- och sjukvård och socialtjänst i vissa fall",
  "status": "repealed",
  "issued_date": "2003-12-18",
  "url": "https://data.riksdagen.se/dokument/sfs-2003-1217.html",
  "description": "Upphävd 2017-08-01 genom SFS 2017:557",
  "provisions": [
    {
      "provision_ref": "1",
      "section": "1",
      "content": "Sådan försöksverksamhet som avses i lagen (1994:566) om lokal försöksverksamhet med finansiell samordning mellan socialförsäkring, hälso- och sjukvård och socialtjänst får bedrivas till och med utgången av år 2006 om försöksverksamheten har inletts före den 1 juli 2003 och fortfarande pågår vid utgången av år 2003. Försöksverksamheten får inte bedrivas, om det inom det geografiska försöksområdet samtidigt bedrivs finansiell samordning enligt lagen (2003:1210) om finansiell samordning av rehabiliteringsinsatser. Lag (2004:858)."
    },
    {
      "provision_ref": "2",
      "section": "2",
      "content": "Bestämmelserna i lagen (1994:566) om lokal försöksverksamhet med finansiell samordning mellan socialförsäkring, hälso- och sjukvård och socialtjänst skall tillämpas i de fall försöksverksamhet bedrivs med stöd av 1 § denna lag. Därvid skall vad som föreskrivs om allmän försäkringskassa och Riksförsäkringsverket i stället gälla Försäkringskassan och vad som föreskrivs om allmän försäkringskassas styrelse i stället gälla försäkringsdelegation hos Försäkringskassan. Lag (2004:858)."
    },
    {
      "provision_ref": "3",
      "section": "3",
      "content": "Vad som i 24 § lagen (1994:566) om lokal försöksverksamhet med finansiell samordning mellan socialförsäkring, hälso- och sjukvård och socialtjänst föreskrivs om Riksrevisionsverket skall i stället gälla Riksrevisionen."
    },
    {
      "provision_ref": "4",
      "section": "4",
      "content": "Den som bedriver försöksverksamhet enligt 1 § skall göra en utvärdering av verksamheten. Utvärderingen skall avslutas inom försöksperioden. Övergångsbestämmelser 2004:858 1. Denna lag träder i kraft den 1 januari 2005. 2. Försäkringskassan inträder som förbundsmedlem i ett beställarförbund på samma villkor som har gällt för den allmänna försäkringskassa som har varit medlem i förbundet. 3. De ledamöter och ersättare i beställarförbundets styrelse som har utsetts av en allmän försäkringskassas styrelse skall behålla sitt uppdrag under återstoden av tjänstgöringstiden, om inte försäkringsdelegationen beslutar annat."
    }
  ]
}