{
  "id": "1988:1463",
  "type": "statute",
  "title": "Lag (1988:1463) om bidrag vid adoption av utländska barn",
  "status": "repealed",
  "issued_date": "1988-12-15",
  "url": "https://data.riksdagen.se/dokument/sfs-1988-1463.html",
  "description": "Upphävd 2011-01-01 genom SFS 2010:111",
  "provisions": [
    {
      "provision_ref": "1",
      "section": "1",
      "content": "I enlighet med vad som föreskrivs i denna lag lämnas bidrag av allmänna medel till adoptivföräldrars kostnader vid adoption av utländska barn. Med utländska barn avses i lagen barn som inte är svenska medborgare och som inte är bosatta här i landet när adoptivföräldrarna får dem i sin vård."
    },
    {
      "provision_ref": "2",
      "section": "2",
      "content": "Bidrag lämnas till den eller de adoptivföräldrar som har fått tillstånd av svensk domstol till en adoption. Med svensk domstols tillstånd jämställs 1. beslut av regeringen, eller av den myndighet som regeringen har bestämt, om att ett utomlands meddelat beslut om adoption skall gälla här i landet, och 2. ett utomlands meddelat beslut om adoption som gäller här i landet enligt lagen (1997:191) med anledning av Sveriges tillträde till Haagkonventionen om skydd av barn och samarbete vid internationella adoptioner. Lag (1997:196)."
    },
    {
      "provision_ref": "3",
      "section": "3",
      "content": "I socialförsäkringslagen (1999:799) finns bestämmelser om vem som omfattas av denna lag. Socialförsäkringslagen innehåller också bestämmelser om förmåner vid utlandsvistelse och om anmälan m.m. Som villkor för tillämpningen av denna lag gäller vidare att adoptivföräldrarna var bosatta här i landet såväl när de fick barnet i sin vård som när adoptionen blev giltig här. Lag (2004:817)."
    },
    {
      "provision_ref": "4",
      "section": "4",
      "content": "För varje barn lämnas bidrag med 40 000 kronor. Lag (2000:1398)."
    },
    {
      "provision_ref": "5",
      "section": "5",
      "content": "Har upphävts genom lag (1997:196)."
    },
    {
      "provision_ref": "6",
      "section": "6",
      "content": "Bidrag lämnas endast för barn som inte fyllt tio år när adoptivföräldrarna fick det i sin vård. Bidrag lämnas inte om adoptionen avser eget eller makes barn eller makes adoptivbarn. Bidrag lämnas endast för adoptioner som förmedlats av en sammanslutning som är auktoriserad enligt lagen (1997:192) om internationell adoptionsförmedling. Lag (2004:766)."
    },
    {
      "provision_ref": "7",
      "section": "7",
      "content": "Frågor om bidrag enligt denna lag handhas av Försäkringskassan. Lag (2004:817)."
    },
    {
      "provision_ref": "8",
      "section": "8",
      "content": "Adoptivföräldrar som önskar erhålla bidrag skall ansöka därom hos Försäkringskassan inom ett år räknat från den tidpunkt då adoptionen blev giltig här i landet. Är adoptivföräldrarna inte ense om annan fördelning tillkommer bidraget dem med hälften vardera. Lag (2004:817)."
    },
    {
      "provision_ref": "9",
      "section": "9",
      "content": "I fråga om bidrag enligt denna lag tillämpas även följande bestämmelser i lagen (1962:381) om allmän försäkring:"
    }
  ]
}