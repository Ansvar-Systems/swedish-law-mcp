{
  "id": "2001:617",
  "type": "statute",
  "title": "Lag (2001:617) om behandling av personuppgifter inom kriminalvården",
  "status": "repealed",
  "issued_date": "2001-06-28",
  "url": "https://data.riksdagen.se/dokument/sfs-2001-617.html",
  "description": "Upphävd 2019-01-01 genom SFS 2018:1699",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag gäller vid behandling av personuppgifter i kriminalvårdens verksamhet i fråga om personer 1. som är föremål för personutredning, 2. som är häktade, 3. som är dömda till fängelse, 4. som är dömda till skyddstillsyn, 5. som är dömda till villkorlig dom med föreskrift om samhällstjänst, 6. som är ålagda fängelse som förvandlingsstraff för böter eller vite, 7. som på grund av utländsk dom skall verkställa en sådan påföljd som avses i 3-6 i Sverige, 8. som på annan grund är intagna i häkte eller kriminalvårdsanstalt, eller 9. som annars transporteras av kriminalvårdens transporttjänst. Lagen gäller endast om behandlingen av personuppgifterna är helt eller delvis automatiserad eller om personuppgifter ingår i eller är avsedda att ingå i en strukturerad samling av personuppgifter som är tillgängliga för sökning eller sammanställning efter särskilda kriterier. Förhållandet till andra bestämmelser om personuppgiftsbehandling"
    },
    {
      "provision_ref": "2",
      "section": "2",
      "content": "Om inte annat följer av denna lag eller föreskrifter som har meddelats med stöd av denna lag tillämpas personuppgiftslagen (1998:204) vid behandling av personuppgifter inom kriminalvården."
    },
    {
      "provision_ref": "2 a",
      "section": "2 a",
      "content": "I lagen (2013:329) med vissa bestämmelser om skydd för personuppgifter vid polissamarbete och straffrättsligt samarbete inom Europeiska unionen, och i föreskrifter som regeringen har meddelat i anslutning till den lagen, finns det särskilda bestämmelser om behandling av personuppgifter som inom ramen för polissamarbete eller straffrättsligt samarbete har överförts från eller gjorts tillgängliga av 1. en stat som är medlem i Europeiska unionen (EU), 2. Island, Norge, Schweiz eller Liechtenstein, 3. ett EU-organ, eller 4. ett EU-informationssystem. Om det i de författningar som anges i första stycket finns avvikande bestämmelser, ska de tillämpas i stället för bestämmelserna i denna lag och personuppgiftslagen (1998:204). Lag (2013:337). Ändamål med behandlingen"
    },
    {
      "provision_ref": "3",
      "section": "3",
      "content": "Kriminalvården får behandla personuppgifter bara om det behövs för att 1. myndigheten skall kunna fullgöra sina uppgifter i enlighet med vad som föreskrivs i lag eller förordning, 2. underlätta tillgången till sådana uppgifter om verkställighet av påföljd eller häktning som rättsväsendets myndigheter behöver, eller 3. upprätthålla säkerheten och förebygga brott under den tid som en åtgärd enligt 1 § första stycket 2-9 pågår. Personuppgifter som behandlas enligt första stycket får också behandlas om det behövs för tillsyn, planering, uppföljning och kvalitetssäkring av verksamheten. Lag (2005:983). Personuppgiftsansvar"
    },
    {
      "provision_ref": "4",
      "section": "4",
      "content": "Kriminalvården är personuppgiftsansvarig. Lag (2005:983). Behandling av känsliga uppgifter"
    },
    {
      "provision_ref": "5",
      "section": "5",
      "content": "Uppgifter om en person får inte behandlas enbart på grund av vad som är känt om personens ras eller etniska ursprung, politiska åsikter, religiösa eller filosofiska övertygelse, medlemskap i fackförening, hälsa eller sexualliv. Om uppgifter om en person behandlas på annan grund får uppgifterna kompletteras med sådana uppgifter som avses i första stycket, om det är absolut nödvändigt för syftet med behandlingen. Personuppgifter enligt första stycket får inte användas som sökbegrepp om inte regeringen har föreskrivit det. Sådana föreskrifter får meddelas endast för det ändamål som anges i 3 § första stycket 3. Lag (2008:577). Direktåtkomst"
    },
    {
      "provision_ref": "6",
      "section": "6",
      "content": "Direktåtkomst till de personuppgifter som behandlas enligt denna lag skall vara förbehållen de personer som på grund av sina arbetsuppgifter inom kriminalvården behöver tillgång till uppgifterna. I fråga om direktåtkomst till uppgifter som får lämnas ut till en annan myndighet gäller 10 §. Gallring"
    },
    {
      "provision_ref": "7",
      "section": "7",
      "content": "Personuppgifter som behandlas enligt denna lag skall gallras så snart de inte behövs för de ändamål de insamlats för, dock senast tio år efter det att den senaste påföljden eller åtgärden avseende den registrerade helt har verkställts eller upphört. Trots vad som föreskrivs i första stycket får uppgifter bevaras för historiska, statistiska eller vetenskapliga ändamål. Rättelse och skadestånd"
    },
    {
      "provision_ref": "8",
      "section": "8",
      "content": "Bestämmelserna i personuppgiftslagen (1998:204) om rättelse och skadestånd gäller vid behandling av personuppgifter enligt denna lag eller enligt föreskrifter som har meddelats i anslutning till denna lag. Utlämnande av uppgifter"
    },
    {
      "provision_ref": "9",
      "section": "9",
      "content": "Uppgifter som är nödvändiga för att framställa rättsstatistiken skall lämnas till den myndighet som ansvarar för att framställa sådan statistik. Ytterligare föreskrifter"
    },
    {
      "provision_ref": "10",
      "section": "10",
      "content": "Regeringen meddelar föreskrifter om 1. att personuppgifter skall lämnas ut till myndighet även i andra fall än som sägs i 9 §, och 2. vilka myndigheter som därvid får ha direktåtkomst till personuppgifter. Direktåtkomst till personuppgifter enligt första stycket skall vara förbehållen de personer vid myndigheten som på grund av sina arbetsuppgifter behöver tillgång till uppgifterna."
    },
    {
      "provision_ref": "11",
      "section": "11",
      "content": "Regeringen, eller den myndighet regeringen bestämmer, meddelar föreskrifter om 1. begränsningar av de i 3 § angivna ändamålen, 2. begränsningar av de uppgifter som får behandlas för ett visst ändamål, 3. direktåtkomst enligt 6 § första stycket, 4. när gallring skall ske, samt 5. utlämnande av uppgifter enligt 9 §. Överklagande m.m."
    },
    {
      "provision_ref": "12",
      "section": "12",
      "content": "Kriminalvårdens beslut om rättelse och om information enligt 26 § personuppgiftslagen (1998:204) får överklagas hos allmän förvaltningsdomstol. Prövningstillstånd krävs vid överklagande till kammarrätten. Lag (2005:983)."
    },
    {
      "provision_ref": "13",
      "section": "13",
      "content": "Ett beslut får inte överklagas enligt 12 § innan beslutet har omprövats av Kriminalvården. En sådan omprövning får begäras av den som beslutet angår om det har gått honom eller henne emot. Ett överklagande av ett beslut som inte har omprövats skall anses som en begäran om omprövning. Vid omprövning enligt denna paragraf får beslutet inte ändras till den enskildes nackdel. Lag (2005:983)."
    },
    {
      "provision_ref": "14",
      "section": "14",
      "content": "En begäran om omprövning skall vara skriftlig och ha kommit in till Kriminalvården inom tre veckor från den dag då den enskilde fick del av beslutet. I begäran om omprövning skall den enskilde ange vilket beslut som avses och vilken ändring i beslutet som han eller hon begär. Lag (2005:983)."
    },
    {
      "provision_ref": "15",
      "section": "15",
      "content": "Kriminalvården prövar om skrivelsen med begäran om omprövning har kommit in i rätt tid. Om skrivelsen har kommit in för sent skall den avvisas, om inte förseningen beror på att myndigheten lämnat den enskilde felaktig underrättelse om hur man begär omprövning. Lag (2005:983)."
    },
    {
      "provision_ref": "16",
      "section": "16",
      "content": "Kriminalvårdens beslut enligt 12 § överklagas till den förvaltningsrätt inom vars domkrets den kriminalvårdsanstalt, det häkte eller det frivårdskontor är beläget där den enskilde var inskriven när det första beslutet i ärendet fattades. Beslut som gäller en person som inte är inskriven vid en kriminalvårdsanstalt, ett häkte eller ett frivårdskontor i landet överklagas till den förvaltningsrätt som regeringen bestämmer. Lag (2009:837). Övergångsbestämmelser 2001:617 1. Denna lag träder i kraft den 1 oktober 2001. 2. Bestämmelserna i lagen skall inte börja tillämpas förrän den 1 oktober 2007 i fråga om sådan manuell behandling av personuppgifter som påbörjats före den 24 oktober 1998 eller manuell behandling som utförs för ett visst bestämt ändamål om manuell behandling för ändamålet påbörjats före den 24 oktober 1998. 2005:983 1. Denna lag träder i kraft den 1 januari 2006. 2. Äldre föreskrifter gäller fortfarande i fråga om överklagande av beslut som har fattats före ikraftträdandet."
    }
  ]
}