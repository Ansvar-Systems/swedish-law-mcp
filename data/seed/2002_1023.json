{
  "id": "2002:1023",
  "type": "statute",
  "title": "Lag (2002:1023) med instruktion för Riksrevisionen",
  "status": "in_force",
  "issued_date": "2002-12-05",
  "url": "https://data.riksdagen.se/dokument/sfs-2002-1023.html",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Riksrevisionen är enligt 13 kap. 7 § regeringsformen en myndighet under riksdagen med uppgift att granska den verksamhet som bedrivs av staten. I lagen (2002:1022) om revision av statlig verksamhet m.m. finns bestämmelser om Riksrevisionens granskning. Bestämmelser om Riksrevisionens granskning finns även i andra lagar. Lag (2010:1431)."
    },
    {
      "provision_ref": "2",
      "section": "2",
      "content": "Riksrevisorn är chef för Riksrevisionen och leder myndigheten. Riksrevisorn avgör granskningsärendena. Riksdagen väljer också en riksrevisionsdirektör att vara riksrevisorns ställföreträdare. Riksrevisorn bestämmer vilka uppgifter som ska utföras av riksrevisionsdirektören. Om riksrevisorn är förhindrad att fatta beslut och beslutet är brådskande, får riksrevisionsdirektören fatta beslut i frågan. Vid Riksrevisionen finns också riksdagens råd för Riksrevisionen. I 13 kap. 5, 6 och 8 §§ riksdagsordningen finns bestämmelser om val av riksrevisorn, riksrevisionsdirektör, tillförordnad riksrevisor och riksdagens råd för Riksrevisionen. Lag (2020:108)."
    },
    {
      "provision_ref": "2 a",
      "section": "2 a",
      "content": "Vad som i denna lag sägs om riksrevisorn gäller även en tillförordnad riksrevisor. Lag (2020:108)."
    },
    {
      "provision_ref": "3",
      "section": "3",
      "content": "Vid Riksrevisionen finns ett vetenskapligt råd. Riksrevisorn"
    },
    {
      "provision_ref": "4",
      "section": "4",
      "content": "Riksrevisorn beslutar vilken huvudsaklig inriktning granskningen ska ha. Beslutet ska redovisas i en granskningsplan. Innan riksrevisorn beslutar att ett granskningsärende ska inledas inom effektivitetsrevisionen, ska han eller hon samråda med riksrevisionsdirektören. Riksrevisorn får uppdra åt riksrevisionsdirektören eller en tjänsteman vid Riksrevisionen att i riksrevisorns ställe avgöra granskningsärenden. Ett sådant uppdrag till riksrevisionsdirektören kan inte tas tillbaka. Lag (2020:108)."
    },
    {
      "provision_ref": "4 a",
      "section": "4 a",
      "content": "Riksrevisorn beslutar om förslag till anslag för Riksrevisionen på statens budget. Riksrevisorn beslutar även om årsredovisningen för Riksrevisionen. Lag (2020:108)."
    },
    {
      "provision_ref": "4 b",
      "section": "4 b",
      "content": "Riksrevisorn ansvarar inför riksdagen för verksamheten och ska se till att den bedrivs effektivt och enligt gällande rätt, att den redovisas på ett tillförlitligt och rättvisande sätt samt att Riksrevisionen hushållar väl med statens medel. Lag (2020:108)."
    },
    {
      "provision_ref": "5",
      "section": "5",
      "content": "Riksrevisorn beslutar om arbetsordning och verksamhetsplan samt de ekonomi- och personaladministrativa föreskrifter som ska gälla för den egna verksamheten och som inte ska meddelas av Riksdagsförvaltningen enligt 7 § 1 lagen (2011:745) med instruktion för Riksdagsförvaltningen eller 10 kap. 1 § lagen (2016:1091) om budget och ekonomiadministration för riksdagens myndigheter. Enligt de förutsättningar som anges i 6 § första stycket 2 och 3 lagen (1994:260) om offentlig anställning får riksrevisorn i särskilda fall besluta att endast svenska medborgare får vara anställda inom Riksrevisionen. Lag (2020:108)."
    },
    {
      "provision_ref": "6",
      "section": "6",
      "content": "Har upphävts genom lag (2010:1421)."
    },
    {
      "provision_ref": "7",
      "section": "7",
      "content": "Har upphävts genom lag (2010:1421)."
    },
    {
      "provision_ref": "8",
      "section": "8",
      "content": "Har upphävts genom lag (2020:108)."
    },
    {
      "provision_ref": "9",
      "section": "9",
      "content": "Har upphävts genom lag (2020:108)."
    },
    {
      "provision_ref": "10",
      "section": "10",
      "content": "Har upphävts genom lag (2020:108). Riksdagens råd för Riksrevisionen"
    },
    {
      "provision_ref": "11",
      "section": "11",
      "content": "Riksdagens råd för Riksrevisionen ska följa granskningsverksamheten. Rådet ska verka för samråd och insyn i Riksrevisionens verksamhet och organisation. Lag (2019:30)."
    },
    {
      "provision_ref": "12",
      "section": "12",
      "content": "Riksrevisorn ska informera riksdagens råd för Riksrevisionen om Riksrevisionens verksamhet och organisation. Riksrevisorn ska också för rådet redovisa arbetet i de viktigaste granskningarna och hur granskningsplanen följs. Innan ett beslut enligt 4 a § om förslag till anslag på statens budget för Riksrevisionen fattas ska riksrevisorn redogöra för förslaget för riksdagens råd för Riksrevisionen. Lag (2020:108)."
    },
    {
      "provision_ref": "13",
      "section": "13",
      "content": "Har upphävts genom lag (2010:1421). Anmälningsskyldighet"
    },
    {
      "provision_ref": "14",
      "section": "14",
      "content": "Riksrevisorn och riksrevisionsdirektören får inte inneha egendom som medför att han eller hon har ett direkt eller indirekt ekonomiskt intresse i den verksamhet som bedrivs av ett aktiebolag som avses i 2 § 4 lagen (2002:1022) om revision av statlig verksamhet m.m. Lag (2020:108)."
    },
    {
      "provision_ref": "14 a",
      "section": "14 a",
      "content": "Vid Riksrevisionen ska föras en förteckning över sådana finansiella instrument som anges i 1 kap. 1 § lagen (1991:980) om handel med finansiella instrument och som innehas av arbetstagare, uppdragstagare och andra funktionärer i Riksrevisionen med särskild insynsställning. De arbetstagare, uppdragstagare och funktionärer som riksrevisorn bestämmer är skyldiga att till Riksrevisionen anmäla innehav och ändringar i innehav av finansiella instrument. Anmälningsskyldigheten enligt denna paragraf gäller inte för riksrevisorn eller riksrevisionsdirektören. I tilläggsbestämmelsen 13.6.2 till riksdagsordningen finns bestämmelser om att riksrevisorn och riksrevisionsdirektören skriftligen ska anmäla innehav och ändring i innehavet av finansiella instrument som anges i 1 kap. 1 § lagen (1991:980) om handel med finansiella instrument samt vissa andra förhållanden till riksdagen. Lag (2020:108). Personalansvarsnämnd"
    },
    {
      "provision_ref": "15",
      "section": "15",
      "content": "Vid Riksrevisionen ska det finnas en personalansvarsnämnd med riksrevisorn som ordförande. Nämnden ska därutöver bestå av, förutom personalföreträdarna, de ledamöter som myndigheten utser. Följande frågor ska prövas av personalansvarsnämnden: 1. skiljande från anställning på grund av personliga förhållanden, dock inte i fråga om provanställning, 2. disciplinansvar, 3. åtalsanmälan, och 4. avstängning. Lag (2020:108)."
    },
    {
      "provision_ref": "16",
      "section": "16",
      "content": "Personalansvarsnämnden är beslutför när ordföranden och minst hälften av övriga ledamöter är närvarande."
    },
    {
      "provision_ref": "16 a",
      "section": "16 a",
      "content": "Ett beslut om avstängning får, om personalansvarsnämndens prövning enligt 15 § inte kan inväntas, fattas av ordföranden i nämnden. Ett sådant beslut gäller till dess att ärendet har prövats av nämnden, dock högst i två veckor. Om nämnden inte prövar frågan om avstängning inom denna tid upphör beslutet om avstängning att gälla. Lag (2025:1022). Ersättningar"
    },
    {
      "provision_ref": "17",
      "section": "17",
      "content": "Föreskrifter om arvoden till ledamöterna och suppleanterna i riksdagens råd för Riksrevisionen finns i lagen (1989:185) om arvoden m.m. för uppdrag inom riksdagen, dess myndigheter och organ. Under resor och förrättningar som ledamöterna och suppleanterna gör för sitt uppdrag har de rätt till ersättning enligt 4 och 5 kap. lagen (2016:1108) om ersättning till riksdagens ledamöter och tillämpningsföreskrifterna till denna. Vid bedömningen av rätten till ersättning ska ledamöternas och suppleanternas bostad på hemorten anses som tjänsteställe. Lag (2019:30). Övriga bestämmelser"
    },
    {
      "provision_ref": "18",
      "section": "18",
      "content": "Bestämmelser om internrevision och intern styrning och kontroll finns i lagen (2016:1091) om budget och ekonomiadministration för riksdagens myndigheter. Lag (2016:1095)."
    },
    {
      "provision_ref": "19",
      "section": "19",
      "content": "Riksdagens konstitutionsutskott svarar för att revision sker av Riksrevisionen. Lag (2019:30)."
    },
    {
      "provision_ref": "20",
      "section": "20",
      "content": "Riksrevisionen skall planera för sin verksamhet under kris- och krigsförhållanden."
    },
    {
      "provision_ref": "21",
      "section": "21",
      "content": "Riksrevisionen företräder Sverige som det nationella revisionsorganet i internationella sammanhang."
    },
    {
      "provision_ref": "22",
      "section": "22",
      "content": "Riksrevisionen ska bedriva internationellt utvecklingssamarbete i enlighet med vad riksdagen har beslutat. Inriktningen av det internationella utvecklingssamarbetet ska beslutas av Riksrevisionen efter samråd med Styrelsen för internationellt utvecklingssamarbete (Sida). Riksrevisionen får även i övrigt inom sitt verksamhetsområde utföra uppdrag och tillhandahålla tjänster på det internationella området. Riksrevisionen får ta betalt för sådana uppdrag och tjänster som avses i andra stycket. Riksrevisionen bestämmer avgifternas storlek. Lag (2010:1421). Överklagande"
    },
    {
      "provision_ref": "23",
      "section": "23",
      "content": "Bestämmelser om överklagande av Riksrevisionens beslut finns i lagen (1989:186) om överklagande av administrativa beslut av Riksdagsförvaltningen och riksdagens myndigheter. Lag (2011:750). Övergångsbestämmelser 2020:108 1. Denna lag träder i kraft den 1 april 2020. 2. Lagen börjar tillämpas när riksrevisorernas antal nedgått under två."
    }
  ]
}