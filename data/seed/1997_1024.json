{
  "id": "1997:1024",
  "type": "statute",
  "title": "Lag (1997:1024) om Skatteverkets brottsbekämpande verksamhet",
  "status": "in_force",
  "issued_date": "1997-12-04",
  "url": "https://data.riksdagen.se/dokument/sfs-1997-1024.html",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Skatteverkets verksamhet enligt denna lag omfattar brott enligt 1. skattebrottslagen (1971:69), 2. 30 kap. 1 § första stycket 4 aktiebolagslagen (2005:551), 3. 11 § tredje stycket lagen (1967:531) om tryggande av pensionsutfästelse m.m., 4. 4 kap. 6 b §, 14 kap. 1-4 och 10 §§ och 15 kap. 10-13 §§ brottsbalken, om gärningen avser uppgift eller handling i ärende hos Skatteverket, 5. 9 kap. 1-3 och 11 §§ brottsbalken, om gärningen har samband med Skatteverkets verksamhet enligt - lagen (2009:194) om förfarandet vid skattereduktion för hushållsarbete, - lagen (2013:948) om stöd vid korttidsarbete, eller - lagen (2020:1066) om förfarandet vid skattereduktion för installation av grön teknik, 6. 11 kap. 5 § brottsbalken, 7. lagen (2014:836) om näringsförbud, 8. folkbokföringslagen (1991:481), och 9. lagen (2014:307) om straff för penningtvättsbrott. Skatteverket får medverka vid undersökning också i fråga om annat brott än som anges i första stycket och vid utredning av självständigt förverkande, om åklagaren anser att det finns särskilda skäl för detta. Lag (2025:1270). Förundersökning och annan utredning"
    },
    {
      "provision_ref": "2",
      "section": "2",
      "content": "Åklagare som leder en förundersökning enligt 23 kap. rättegångsbalken får vid undersökningens verkställande anlita biträde av Skatteverket. Åklagaren får begära biträde av Skatteverket också i fråga om utredning av brott innan förundersökning har inletts och vid utredning om självständigt förverkande. Skatteverket får, utöver vad som följer av 3 och 4 §§, inte verkställa beslut om tvångsmedel. Lag (2024:832). Tvångsmedel"
    },
    {
      "provision_ref": "3",
      "section": "3",
      "content": "Skatteverket får verkställa beslut om beslag enligt 27 kap. 1 § rättegångsbalken i de fall våld mot person inte behöver användas. Lag (2006:580)."
    },
    {
      "provision_ref": "4",
      "section": "4",
      "content": "Om en husrannsakan eller en genomsökning på distans verkställs av en polisman, får åklagaren ge Skatteverket i uppdrag att medverka vid förrättningen. Skatteverket får då genomsöka de utrymmen som är föremål för husrannsakan eller det avläsningsbara informationssystem som genomsökningen på distans avser. Lag (2022:319). Förenklad brottsutredning"
    },
    {
      "provision_ref": "5",
      "section": "5",
      "content": "Skatteverket får, utan att biträde begärs av åklagare, i fall som avses i 23 kap. 22 § rättegångsbalken utreda sådan brottslighet som anges i 1 § första stycket, om den misstänkte kan antas erkänna gärningen. Första stycket gäller endast om den misstänkte fyllt tjugoett år. Lag (2006:580). Förebygga, förhindra och upptäcka brottslig verksamhet"
    },
    {
      "provision_ref": "6",
      "section": "6",
      "content": "Skatteverkets verksamhet enligt denna lag omfattar, utöver vad som föreskrivs i 2-5 §§, även att förebygga, förhindra och upptäcka brottslig verksamhet som avses i 1 § första stycket. Lag (2017:453)."
    },
    {
      "provision_ref": "7",
      "section": "7",
      "content": "Har upphävts genom lag (2025:171). Skyldighet att lämna uppgifter till vissa verksamheter inom Skatteverket"
    },
    {
      "provision_ref": "8",
      "section": "8",
      "content": "Uppgifter som förekommer i Skatteverkets brottsbekämpande verksamhet och som kan antas ha särskild betydelse för ett ärende i Skatteverkets beskattningsverksamhet, folkbokföringsverksamhet eller verksamhet för utfärdande av identitetskort för folkbokförda i Sverige ska lämnas till den verksamheten. Medan det pågår en förundersökning avgör förundersökningsledaren om och i så fall när det är lämpligt att lämna uppgifterna. Lag (2025:171)."
    },
    {
      "provision_ref": "9",
      "section": "9",
      "content": "En uppgift enligt 8 § som omfattas av sekretess ska inte lämnas om övervägande skäl talar för att det intresse som sekretessen ska skydda har företräde framför intresset av att uppgiften lämnas ut. Lag (2025:171). Övergångsbestämmelser 1998:517 Denna lag träder i kraft den 1 juli 1998. Äldre föreskrifter gäller fortfarande i fråga om förhållanden som hänför sig till tiden före ikraftträdandet. 2005:924 1. Denna lag träder i kraft den 1 januari 2006. 2. I fråga om utredning om brott enligt 19 kap. 1 § första stycket 4 aktiebolagslagen (1975:1385) tillämpas 1 § i sin äldre lydelse. 2025:1270 1. Denna lag träder i kraft den 1 januari 2026. 2. Äldre bestämmelser gäller fortfarande i fråga om brott enligt lagen (2020:548) om omställningsstöd som har begåtts före ikraftträdandet."
    }
  ]
}