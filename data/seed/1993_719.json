{
  "id": "1993:719",
  "type": "statute",
  "title": "Lag (1993:719) om särskilt studielån för den som genomgår arbetsmarknadsutbildning",
  "status": "repealed",
  "issued_date": "1993-06-10",
  "url": "https://data.riksdagen.se/dokument/sfs-1993-719.html",
  "description": "Upphävd 1995-01-01 genom SFS 1994:1836",
  "provisions": [
    {
      "provision_ref": "1",
      "section": "1",
      "content": "Särskilt studielån får enligt denna lag den som beviljats rätt till arbetsmarknadsutbildning för vilken statligt utbildningsbidrag lämnas, och som 1. inte har fyllt 25 år, eller 2. har fyllt 25 år, om arbetsmarknadsutbildningen avser utbildning inom det reguljära utbildningsväsendet. Särskilt studielån enligt första stycket 1 lämnas dock inte om utbildningen avser arbetsmarknadsutbildning som understiger 15 kalenderdagar. Regeringen eller den myndighet regeringen bestämmer får meddela föreskrifter om undantag från bestämmelsen i första stycket 2. Lag (1994:195)."
    },
    {
      "provision_ref": "2",
      "section": "2",
      "content": "Studielån ges med belopp som regeringen bestämmer."
    },
    {
      "provision_ref": "3",
      "section": "3",
      "content": "Följande bestämmelser om studielån i studiestödslagen (1973:349) skall tillämpas på särskilt studielån: -- 7 kap. 1 § första och andra styckena samt tredje stycket, i fråga om utbildningsbidrag för doktorander, -- 7 kap. 5--5 a, 17, 18 och 20 §§, -- 8 kap., och -- 9 kap. 1--3, 5 och 7 §§."
    },
    {
      "provision_ref": "4",
      "section": "4",
      "content": "Särskilt studielån enligt denna lag beviljas efter ansökan. Ansökan ges in inom den tid och i den ordning som bestäms av regeringen eller den myndighet regeringen utser. Särskilt studielån får beviljas för högst två kalenderhalvår i sänder."
    },
    {
      "provision_ref": "5",
      "section": "5",
      "content": "Ett beslut att avslå en ansökan om särskilt studielån får inte överklagas. 1993:719 Denna lag träder i kraft den 1 juli 1993 och tillämpas när arbetsmarknadsutbildning beviljas efter ikraftträdandet. 1994:195 Denna lag träder i kraft den 1 juli 1994. Den nya bestämmelsen skall inte gälla om arbetsmarknadsutbildningen har påbörjats före ikraftträdandet. 1994:1836 Den upphävda lagen gäller dock fortfarande i fråga om återbetalning och återkrav av särskilt studielån."
    }
  ]
}