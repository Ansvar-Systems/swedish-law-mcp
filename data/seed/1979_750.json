{
  "id": "1979:750",
  "type": "statute",
  "title": "Lag (1979:750) om rätt att förfoga över annan tillhöriga fondpapper",
  "status": "repealed",
  "issued_date": "1979-06-21",
  "url": "https://data.riksdagen.se/dokument/sfs-1979-750.html",
  "description": "Upphävd 1991-08-01 genom SFS 1991:980",
  "provisions": [
    {
      "provision_ref": "1",
      "section": "1",
      "content": "Med fondpapper förstås i denna lag aktie, annat bevis om delaktighet i bolag, obligation, förlagsbevis och liknande skuldebrev avsett för allmän omsättning samt andel i aktiefond."
    },
    {
      "provision_ref": "2",
      "section": "2",
      "content": "Avtal om rätt för den som innehar fondpapper som pant att förfoga över fondpapperen för annans räkning än ägarens skall slutas skriftligen i särskild för ändamålet upprättad handling, där det förfogande som avses noggrant anges. Står panthavaren inte under bankinspektionens tillsyn, skall fondpapperen specificeras i handlingen genom uppgift om nummer eller på annat lämpligt sätt. Avtal som inte uppfyller de angivna formföreskrifterna är ogiltigt. Första stycket skall tillämpas också på den som innehar fondpapper till försäljning i kommission eller på grund av inköp i kommission och på fondkommissionär, som har mottagit fondpapper till förvaring."
    },
    {
      "provision_ref": "3",
      "section": "3",
      "content": "Avtal om att panthavare, om panten inte löses på utsatt tid, får sälja panten på offentlig auktion eller på fondbörs eller på sådan marknad som avses i 2 § andra stycket lagen (1979:749) om Stockholms fondbörs utan att iakttaga i lag föreskrivna former får träffas på annat sätt än som anges i 2 § första stycket. Lag (1985:573)."
    },
    {
      "provision_ref": "4",
      "section": "4",
      "content": "Den som innehar fondpapper som pant får i sin tur pantsätta eller överlåta panträtten till dem endast tillsammans med den fordran för vilken de utgör pant. För återpantsättning eller överlåtelse på annat sätt fordras överenskommelse enligt 2 § första stycket. Återpantsättning eller överlåtelse får inte ske för högre belopp eller på strängare villkor än hos panthavaren."
    },
    {
      "provision_ref": "5",
      "section": "5",
      "content": "Den som förfogar över fondpapper utan att ha rätt till det enligt 2 eller 4 § döms för olovligt förfogande enligt 10 kap. 4 § brottsbalken, om inte strängare straff är föreskrivet för gärningen."
    }
  ]
}