{
  "id": "1982:619",
  "type": "statute",
  "title": "Lag (1982:619) om införande av lagen (1982:617) om utländska förvärv av svenska företag m.m. och lagen (1982:618) om utländska förvärv av fast egendom m.m.",
  "status": "repealed",
  "issued_date": "1982-06-17",
  "url": "https://data.riksdagen.se/dokument/sfs-1982-619.html",
  "description": "Upphävd 1992-12-31 genom SFS 1992:1368",
  "provisions": [
    {
      "provision_ref": "1",
      "section": "1",
      "content": "Lagen (1982:617) om utländska förvärv av svenska företag m.m., lagen (1982:618) om utländska förvärv av fast egendom m.m. och denna lag träder i kraft den 1 januari 1983."
    },
    {
      "provision_ref": "2",
      "section": "2",
      "content": "Genom lagen (1982:617) om utländska förvärv av svenska företag m.m. och lagen (1982:618) om utländska förvärv av fast egendom m.m. upphävs med de begränsningar som följer av denna lag 1. lagen (1916:156) om vissa inskränkningar i rätten att förvärva fast egendom m.m., 2. lagen (1968:557) om vissa inskränkningar i rätten att sluta svenskt handelsbolag m.m."
    },
    {
      "provision_ref": "3",
      "section": "3",
      "content": "Förekommer i lag eller annan författning en hänvisning till någon föreskrift som har ersatts genom en bestämmelse i de nya lagarna tillämpas i stället den nya bestämmelsen."
    },
    {
      "provision_ref": "4",
      "section": "4",
      "content": "Äldre bestämmelser skall tillämpas på förvärv och upplåtelser som har skett före den 1 januari 1983."
    },
    {
      "provision_ref": "5",
      "section": "5",
      "content": "Som utlänningsförbehåll enligt lagen (1982:617) om utländska förvärv av svenska företag m.m. skall anses även förbehåll enligt 2 § andra stycket lagen (1916:156) om vissa inskränkningar i rätten att förvärva fast egendom m.m. i detta lagrums lydelse från den 1 juli 1934."
    },
    {
      "provision_ref": "6",
      "section": "6",
      "content": "Förvärvstillstånd enligt lagen (1982:617) om utländska förvärv av svenska företag m.m. eller lagen (1982:618) om utländska förvärv av fast egendom m.m. behövs inte, om förvärvet skall ske genom giftorätt som åtnjuts enligt äldre giftermålsbalken."
    },
    {
      "provision_ref": "7",
      "section": "7",
      "content": "Förvärvstillstånd enligt lagen (1982:617) om utländska förvärv av svenska företag m.m. behövs inte för aktieförvärv som grundas på utbytesrätt, optionsrätt, lösningsrätt eller annan rättighet som har förvärvats före den 1 januari 1983."
    },
    {
      "provision_ref": "8",
      "section": "8",
      "content": "Har ett enligt bestämmelse i lagen (1916:156) om vissa inskränkningar i rätten att förvärva fast egendom m.m. meddelat tillståndsbeslut avseende framtida förvärv eller ändring av bolagsordning inte utnyttjats före den 1 januari 1983, skall så anses som om tillstånd meddelats enligt motsvarande bestämmelse i de nya lagarna. Avser tillståndsbeslutet förvärv som efter den 1 januari 1983 behandlas i lagen (1982:617) om utländska förvärv av svenska företag m.m. gäller tillståndet ett år från den 1 januari 1983. Den i 1 kap. 11 § och 2 kap. 7 § lagen (1982:618) om utländska förvärv av fast egendom m.m. föreskrivna tiden skall räknas från den 1 januari 1983."
    }
  ]
}