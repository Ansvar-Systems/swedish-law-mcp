{
  "id": "1987:11",
  "type": "statute",
  "title": "Lag (1987:11) om exploateringssamverkan",
  "status": "repealed",
  "issued_date": "1987-01-08",
  "url": "https://data.riksdagen.se/dokument/sfs-1987-11.html",
  "description": "Upphävd 2012-07-01 genom SFS 2012:180",
  "provisions": [
    {
      "provision_ref": "1",
      "section": "1",
      "title": "Tillämpningsområde m.m.",
      "content": "Enligt denna lag får beslutas att ägare till fastigheter med mark inom ett visst område (samverkansområde) i samverkan skall vidta de åtgärder inom området som behövs för att ställa i ordning viss mark för bebyggelse och för att utföra sådana anordningar som behövs för bebyggelsen (exploateringssamverkan)."
    },
    {
      "provision_ref": "2",
      "section": "2",
      "content": "Frågor om exploateringssamverkan prövas vid förrättning (exploateringsförrättning) som handläggs av lantmäterimyndigheten. Lag (1995:1413). Villkor för exploateringssamverkan m.m."
    },
    {
      "provision_ref": "3",
      "section": "3",
      "content": "Lantmäterimyndigheten får besluta om exploateringssamverkan endast om kommunen enligt 6 kap. 2 § plan- och bygglagen (2010:900) har beslutat att sådan samverkan ska få ske. Lag (2010:909)."
    },
    {
      "provision_ref": "4",
      "section": "4",
      "content": "Exploateringssamverkan får inte beslutas, om ändamålet med samverkan lämpligen kan tillgodoses på annat sätt eller olägenheterna av samverkan från allmän eller enskild synpunkt överväger de fördelar som kan vinnas genom den."
    },
    {
      "provision_ref": "5",
      "section": "5",
      "content": "Exploateringssamverkan får inte beslutas, om ägarna till marken inom samverkansområdet mera allmänt motsätter sig sådan samverkan och har beaktansvärda skäl för detta. Vid denna prövning skall främst deras mening beaktas som har störst nytta av exploateringssamverkan."
    },
    {
      "provision_ref": "6",
      "section": "6",
      "content": "Den som äger mark inom samverkansområdet får delta i exploateringssamverkan om han begär det. I samverkan får dock inte delta ägare till fastigheter som endast har andel i samfälld mark inom området, om andelen har ett obetydligt värde. Exploateringssamfällighet"
    },
    {
      "provision_ref": "7",
      "section": "7",
      "content": "För genomförande av exploateringssamverkan utgör de fastigheter vars ägare deltar i denna, en särskild samfällighet (exploateringssamfällighet). Delaktighet i samfälligheten är förenad med äganderätt till varje särskild fastighet. Förrättningen"
    },
    {
      "provision_ref": "8",
      "section": "8",
      "content": "Frågor om exploateringssamverkan tas upp efter ansökan av fastighetsägare som kan delta i exploateringssamverkan eller av kommunen. Vid exploateringsförrättningar får frågor om åtgärder enligt fastighetsbildningslagen (1970:988), anläggningslagen (1973:1149) eller ledningsrättslagen (1973:1144) tas upp utan ansökan, om de är av betydelse för exploateringen. Sådana frågor får prövas gemensamt med frågor om exploateringssamverkan vid en och samma förrättning. En gemensam förrättning får även delas upp på skilda förrättningar."
    },
    {
      "provision_ref": "9",
      "section": "9",
      "content": "I fråga om exploateringsförrättningar tillämpas 4 kap, 1--24 och 27--40 §§ fastighetsbildningslagen (1970:988). Lag (1989:729)."
    },
    {
      "provision_ref": "10",
      "section": "10",
      "content": "Lantmäterimyndigheten skall i samråd med sakägarna utreda förutsättningarna för och de ekonomiska konsekvenserna av exploateringssamverkan. Myndigheten skall också ombesörja de tekniska utredningar och värderingar som behövs. Samråd skall ske med den eller de kommunala nämnder som fullgör uppgifter inom plan- och byggnadsväsendet och när det behövs också med andra myndigheter som berörs av exploateringen. Lag (1995:1413)."
    },
    {
      "provision_ref": "11",
      "section": "11",
      "content": "Vid förrättningen ska bestämmas grunderna för fördelning av kostnaderna för exploateringssamverkan och de fördelar som vinns genom denna. För detta ändamål ska andelstal fastställas för varje fastighet som ingår i exploateringssamfälligheten. Andelstalet för en fastighet ska bestämmas efter vad som är skäligt med hänsyn främst till arealen av den för exploatering tillgängliga mark av fastigheten som ingår i samverkansområdet. Om det bidrag en fastighet lämnar genom tillskott i mark inte motsvarar vad fastigheten har att tillskjuta med tillämpning av andelstalet, ska skillnaden utjämnas i pengar. Därvid ska 4 kap. expropriationslagen (1972:719) tillämpas med undantag för 1 § andra stycket. Om en detaljplan har antagits efter det att exploateringsbeslutet enligt 13 § denna lag har vunnit laga kraft, ska hänsyn inte tas till den inverkan som planen kan ha haft på markens värde. För en fastighet inom samverkansområdet som saknar mark som är tillgänglig för exploatering, ska andelstal bestämmas efter vad som är skäligt med hänsyn främst till den nytta som fastigheten har av exploateringen. I fall då andelstal såväl för fastigheter med mark tillgänglig för exploatering som för fastigheter utan sådan mark ska tillämpas samtidigt, ska de enligt andra stycket bestämda andelstalen i motsvarande mån jämkas. Lag (2010:825)."
    },
    {
      "provision_ref": "12",
      "section": "12",
      "content": "Om exploateringssamfälligheten skall förvaltas av en samfällighetsförening, får lantmäterimyndigheten för varje fastighet fastställa det belopp (förmånsrättsbelopp) med vilket förmånsrätt får åtnjutas enligt lagen (1973:1152) om förmånsrätt för fordringar enligt lagen (1973:1150) om förvaltning av samfälligheter samt vilka åtgärder som skall ha genomförts för att förmånsrätten skall gälla. Förmånsrättsbeloppet får inte överstiga den värdehöjning som beräknas uppkomma på varje fastighet. Lag (1995:1413)."
    },
    {
      "provision_ref": "13",
      "section": "13",
      "content": "Om det inte finns något hinder mot exploateringssamverkan, skall lantmäterimyndigheten meddela exploateringsbeslut. I beslutet skall anges 1. exploateringens ändamål, samverkansområdets omfattning och de exploateringsåtgärder som skall utföras i samverkan, 2. de fastigheter som skall ingå i exploateringssamfälligheten, 3. fastigheternas andelstal, 4. förmånsrättsbeloppets storlek och vilka åtgärder som skall ha genomförts för att förmånsrätten skall gälla, 5. föreskrifter för exploateringens utförande, 6. den tidpunkt när exploateringen skall vara slutförd. Om det är lämpligt, får de frågor som avses i första stycket 3--6 meddelas i ett senare beslut. I exploateringsbeslutet skall även anges vilka fastigheter som enligt 19 § kan beröras av marköverföring. Lag (1995:1413)."
    },
    {
      "provision_ref": "14",
      "section": "14",
      "content": "Förordnanden enligt 5 kap. 21 och 22 §§ fastighetsbildningslagen (1970:988) om inskränkning i rätten att under fastighetsreglering utnyttja naturtillgångar och om byggnadsförbud i samband med fastighetsreglering får meddelas samtidigt med exploateringsbeslutet."
    },
    {
      "provision_ref": "15",
      "section": "15",
      "content": "Om exploateringsbeslut har meddelats, skall förrättningskostnaderna fördelas mellan ägarna av de fastigheter som ingår i exploateringssamfälligheten efter vad som är skäligt. I övrigt tillämpas 2 kap. 6 § fastighetsbildningslagen (1970:988). Markfrågor m. m."
    },
    {
      "provision_ref": "16",
      "section": "16",
      "content": "Vid en exploateringsförrättning skall fastighetsreglering inom samverkansområdet ske i den utsträckning som krävs för att genomföra exploateringen. I fråga om sådan fastighetsreglering gäller bestämmelserna i fastighetsbildningslagen (1970:988). I stället för 5 kap. 4 och 5 §§, 7 § första och andra styckena, 8--12, 13 och 18 §§ samt 8 kap. 1--4 §§ fastighetsbildningslagen skall dock gälla 11, 15 och 17--23 §§ denna lag. Innebär överenskommelse enligt 23 § att en fastighet tilldelas avsevärt mera mark än som följer av 11 § andra stycket eller 18 §, skall 5 kap. 20 § fastighetsbildningslagen tillämpas. Vid fastighetsregleringen skall bestämmelsen i 4 § denna lag tillämpas. Fastighetsreglering enligt denna lag får ej ske innan exploateringsbeslutet enligt 13 § har vunnit laga kraft. Förrättningar enligt denna lag har företräde framför annan fastighetsbildningsförrättning inom samverkansområdet som berör exploateringen. Lag (1992:1214)."
    },
    {
      "provision_ref": "17",
      "section": "17",
      "content": "Fastighetsreglering får inte medföra överföring av mark, på vilken det finns en byggnad som står i huvudsaklig överensstämmelse med en detaljplan."
    },
    {
      "provision_ref": "18",
      "section": "18",
      "content": "Fastighet med mark tillgänglig för exploatering inom samverkansområdet skall genom fastighetsreglering tilldelas sådan mark som är avsedd för enskilt bebyggande i förhållande till de andelstal som bestämts enligt 11 § andra stycket. Kan fördelning av mark enligt andelstalen inte ske fullt ut, skall skillnaden utjämnas genom ersättning i pengar. Ersättning i pengar skall också utgå för annan skada som uppkommer för fastighetens ägare eller innehavare av särskild rätt till fastigheten på grund av fastighetsregleringen."
    },
    {
      "provision_ref": "19",
      "section": "19",
      "content": "Om exploateringssamfälligheten begär det, får lantmäterimyndigheten förordna att fastigheter, som inte ingår i exploateringssamfälligheten, genom fastighetsreglering helt eller delvis skall avstås och överföras till en eller flera fastigheter eller bilda en samfällighet för de deltagande fastigheterna. Sådant förordnande får dock meddelas endast under förutsättning att 1. marken är belägen inom samverkansområdet och omfattas av en detaljplan som har antagits efter det att exploateringsbeslutet vann laga kraft, 2. det framgår av planen att den skall genomföras enligt denna lag och 3. marken behövs för att exploateringen skall kunna genomföras i enlighet med planen. Lag (1995:1413)."
    },
    {
      "provision_ref": "20",
      "section": "20",
      "content": "Om ägaren till en fastighet som inte ingår i exploateringssamfälligheten begär det, skall mark från den fastigheten inlösas och genom fastighetsreglering överföras till en eller flera fastigheter eller bilda en samfällighet för de deltagande fastigheterna. Skyldighet att lösa marken föreligger dock endast under förutsättning att 1. marken är belägen inom samverkansområdet och omfattas av en detaljplan som har antagits efter det att exploateringsbeslutet vann laga kraft, 2. det framgår av planen att den skall genomföras enligt denna lag och 3. marken behövs för att exploateringen skall kunna genomföras i enlighet med planen. Inlösen skall begäras hos lantmäterimyndigheten senast sex månader efter det att beslutet att anta detaljplanen vann laga kraft. Lag (1995:1413). Ersättning"
    },
    {
      "provision_ref": "21",
      "section": "21",
      "content": "Om mark enligt 19 eller 20 § överförs till en annan fastighet eller till en samfällighet, ska ersättningen bestämmas med tillämpning av 4 kap. expropriationslagen (1972:719). Hänsyn ska dock inte tas till den inverkan som detaljplanen kan ha haft på markens värde. Om innehavaren av en rättighet som minskar en fastighets värde är berättigad till ersättning, ska det värde som tillgodoräknas fastighetens ägare minskas med ett belopp som motsvarar den värdeminskning för fastigheten som rättigheten har inneburit. Om det värde som ska tillgodoräknas fastighetens ägare inte kan minskas utan att skada uppkommer för innehavare av fordran med bättre rätt, minskas i stället ersättningen till rättighetshavaren med motsvarande belopp. Lag (2010:825)."
    },
    {
      "provision_ref": "22",
      "section": "22",
      "content": "Ersättning enligt 21 § skall betalas inom tre månader efter det att ersättningsbeslutet vann laga kraft. Om ersättningen betalas efter utgången av denna frist, skall ränta på ersättningen betalas enligt 6 § räntelagen (1975:635) från fristens utgång. Har tillträde skett före fristens utgång, skall ränta betalas även enligt 5 § räntelagen från den dag tillträdet skedde till dess betalning sker eller till dess ränta skall betalas enligt andra meningen denna paragraf. Överenskommelse mellan fastighetsägare m. m."
    },
    {
      "provision_ref": "23",
      "section": "23",
      "content": "Undantag får göras från 11, 17, 18, 21 och 22 §§, om de fastighetsägare och andra sakägare vilkas rätt berörs av fastighetsregleringen medger det. Avser regleringen fastigheter som svarar för fordran, får undantag enligt första stycket med stöd av ägarens samtycke ske endast om även fordringens innehavare medger det. Besväras en fastighet av gemensam inteckning, fordras dessutom de medgivanden från fastighetsägare och fordringshavare som i 22 kap. 11 § jordabalken föreskrivs för relaxation. Medgivande av rättsägare behövs inte, om regleringen är väsentligen utan betydelse för honom. Verkställighet m. m."
    },
    {
      "provision_ref": "24",
      "section": "24",
      "content": "När ett exploateringsbeslut har meddelats, skall det i fastighetsregistrets inskrivningsdel antecknas vilka fastigheter som ingår i samverkansområdet. Där skall även beslutade förmånsrättsbelopp antecknas. När exploateringsbeslutet enligt 25 § har upphört att gälla, skall anteckningen tas bort. Lag (2000:249)."
    },
    {
      "provision_ref": "25",
      "section": "25",
      "content": "Exploateringsbeslutet upphör att gälla vid den tidpunkt när exploateringen enligt beslutet skall vara slutförd. Om det finns särskilda skäl får lantmäterimyndigheten förlänga tidsfristen. Lag (1995:1413). Verkan av ändrade förhållanden m. m."
    },
    {
      "provision_ref": "26",
      "section": "26",
      "content": "Inträder innan exploateringsförrättningen avslutats ändrade förhållanden som väsentligt inverkar på en fråga som har avgjorts slutligt genom exploateringsbeslut, kan frågan tas upp till förnyad prövning. En fastighet får utträda ur exploateringssamfälligheten endast om utträdet kan ske utan olägenhet för övriga fastighetsägare."
    },
    {
      "provision_ref": "27",
      "section": "27",
      "content": "Beslutas om ändring i fråga om de fastigheter som skall ingå i exploateringssamfälligheten och förvaltas samfälligheten av en samfällighetsförening, skall det prövas om föreningen skall upplösas."
    },
    {
      "provision_ref": "28",
      "section": "28",
      "content": "Om en fastighet inom samverkansområdet skall inträda i exploateringssamfälligheten, skall ägaren betala ersättning till övriga delägare för den andel i ett enligt 30 § beräknat överskott som tillförs honom genom anslutningen. Första stycket skall tillämpas även när en fastighets andelstal höjs."
    },
    {
      "provision_ref": "29",
      "section": "29",
      "content": "Om en fastighet utträder ur exploateringssamfälligheten, skall ägaren tillerkännas ersättning av övriga delägare för den andel i ett enligt 30 § beräknat överskott som han förlorar genom utträdet. Föreligger enligt samma paragraf underskott skall han betala ersättning för sin andel i detta. Första stycket skall tillämpas även när en fastighets andelstal minskas."
    },
    {
      "provision_ref": "30",
      "section": "30",
      "content": "Förvaltas exploateringssamfälligheten av en samfällighetsförening, skall vid tillämpning av 28 och 29 §§ samfällighetens överskott eller underskott anses motsvara skillnaden mellan värdet av gjorda investeringar och föreningens tillgångar, å ena sidan, och föreningens förbindelser, å den andra. I andra fall skall värdet av gjorda investeringar anses som överskott."
    },
    {
      "provision_ref": "31",
      "section": "31",
      "content": "I fråga om betalning av ersättningar enligt 28 eller 29 § tillämpas 22 §."
    },
    {
      "provision_ref": "32",
      "section": "32",
      "content": "En överenskommelse att en fastighet skall inträda i eller utträda ur exploateringssamfälligheten eller att en fastighets andelstal skall ändras har samma verkan som beslut vid ny exploateringsförrättning, om den godkänns av lantmäterimyndigheten. Sådant godkännande får lämnas endast om det är uppenbart att överenskommelsen inte strider mot denna lag. Lag (1995:1413). Domstolsprövning m. m."
    },
    {
      "provision_ref": "33",
      "section": "33",
      "content": "I fråga om överklagande av beslut eller åtgärder av lantmäterimyndigheten enligt denna lag tillämpas 15 kap. fastighetsbildningslagen (1970:988). Bestämmelserna om fastighetsbildningsbeslut skall därvid tillämpas även på beslut enligt 13 §. Vid tillämpning av 15 kap. 6 § fastighetsbildningslagen i ärenden om godkännande enligt 32 § denna lag räknas besvärstiden från dagen för lantmäterimyndighetens beslut. Beslut om sådant godkännande får överklagas av en sådan nämnd som avses i 10 § på det sätt och inom den tid som gäller för sakägares överklagande av exploateringsbeslut. Lag (1995:1413)."
    },
    {
      "provision_ref": "34",
      "section": "34",
      "content": "Bestämmelserna i 16-18 kap. fastighetsbildningslagen (1970:988) om rättegången i fastighetsbildningsmål och bestämmelserna i 5 kap. lagen (2010:921) om mark- och miljödomstolar ska tillämpas på mål som fullföljs enligt 33 §. Därvid ska i fråga om ersättning med anledning av fastighetsreglering enligt 19 eller 20 § gälla vad som föreskrivs beträffande sådana mål som avses i 16 kap. 14 § andra stycket fastighetsbildningslagen. Lag (2010:922). Övergångsbestämmelser 1987:11 Denna lag träder i kraft den 1 juli 1987. Den som innehar en fastighet med ständig besittningsrätt eller med fideikommissrätt skall vid tillämpningen av denna lag anses som fastighetens ägare. Vad som enligt denna lag gäller för det fall att en fastighet svarar för fordran skall tillämpas även när en fastighet besväras av rätt till avkomst eller annan förmån. 1992:1214 1. Denna lag träder i kraft den 1 januari 1993. 2. Har det överklagade avgörandet meddelats före ikraftträdandet, skall 34 § i sin äldre lydelse gälla. 1995:1413 1. Denna lag träder i kraft den 1 januari 1996. 2. Äldre bestämmelser gäller fortfarande i fråga om fastighetsbildningsmyndigheter som inrättats enligt lagen (1971:133) om kommunal fastighetsbildningsmyndighet och fastighetsregistermyndighet. 2010:825 1. Denna lag träder i kraft den 1 augusti 2010. 2. Äldre föreskrifter gäller fortfarande för ersättningen, om ansökan om exploateringsförrättning har gjorts före ikraftträdandet. I ett sådant fall ska hänvisningarna till expropriationslagen (1972:719) avse den lagens lydelse vid utgången av juli 2010. 2012:180 Den upphävda lagen gäller fortfarande i de fall en ansökan om exploateringsförrättning har getts in till lantmäterimyndigheten före den 1 juli 2012."
    }
  ]
}