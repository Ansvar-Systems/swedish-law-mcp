{
  "id": "2001:394",
  "type": "statute",
  "title": "Lag (2001:394) med kompletterande bestämmelser till Bryssel II-förordningen",
  "status": "repealed",
  "issued_date": "2001-05-31",
  "url": "https://data.riksdagen.se/dokument/sfs-2001-394.html",
  "description": "Upphävd 2008-07-01 genom SFS 2008:450",
  "provisions": [
    {
      "provision_ref": "1",
      "section": "1",
      "content": "Denna lag kompletterar rådets förordning (EG) nr 1347/2000 av den 29 maj 2000 om domstols behörighet och om erkännande och verkställighet av domar i äktenskapsmål och mål om föräldraansvar för makars gemensamma barn2 (Bryssel II- förordningen)."
    },
    {
      "provision_ref": "2",
      "section": "2",
      "content": "Vid den handläggning som avses i artiklarna 22 - 24 skall hovrätten bestå av en lagfaren domare. För det förfarande som avses i artikel 26 gäller rättegångsbalkens regler om överklagande av tingsrätts beslut i tillämpliga delar, om inte förordningen föreskriver något annat. En sådan ansökan om ändring som avses i artikel 26.4 skall göras skriftligen. Den skall ha kommit in till hovrätten inom fyra veckor från den dag då beslutet meddelades. En domare som har handlagt ett mål enligt artiklarna 22 - 24 är jävig att handlägga mål om samma sak enligt artikel 26."
    },
    {
      "provision_ref": "3",
      "section": "3",
      "content": "För det förfarande som avses i artikel 27 gäller rättegångsbalkens regler om överklagande av hovrätts beslut i tillämpliga delar, om inte förordningen föreskriver något annat. Talan får inte komma under Högsta domstolens prövning utan att Högsta domstolen har meddelat sökanden prövningstillstånd enligt 54 kap. 10 § rättegångsbalken."
    },
    {
      "provision_ref": "4",
      "section": "4",
      "content": "Om en ansökan om verkställbarhetsförklaring bifalls, får det utländska avgörandet verkställas enligt 21 kap. föräldrabalken. Ett avgörande om rättegångskostnader verkställs dock enligt utsökningsbalken. Verkställigheten får ske först när den frist för att ansöka om ändring som avses i artikel 26.5 har löpt ut eller när ett beslut har meddelats med anledning av att ändring har sökts. För verkställigheten gäller vad som är föreskrivet om verkställighet av svensk domstols avgörande i motsvarande fall."
    }
  ]
}