{
  "id": "2006:1116",
  "type": "statute",
  "title": "Lag (2006:1116) om information till passagerare m.m.",
  "status": "repealed",
  "issued_date": "2006-09-07",
  "url": "https://data.riksdagen.se/dokument/sfs-2006-1116.html",
  "description": "Upphävd 2016-04-01 genom SFS 2015:953",
  "provisions": [
    {
      "provision_ref": "1",
      "section": "1",
      "content": "Denna lag gäller för den som utför transporter av passagerare i linjetrafik med buss eller som utför motsvarande trafik med tåg, tunnelbana eller spårvagn (transportör). Begreppet linjetrafik har samma innebörd som i 1 kap. 5 § 1 i yrkestrafiklagen (2012:210). I de fall då trafiken organiseras av en regional kollektivtrafikmyndighet enligt lagen (2010:1065) om kollektivtrafik gäller lagens bestämmelser om transportör i stället beträffande myndigheten, även om denne inte själv utför trafiken. Lagen gäller inte för den som utför trafik med museijärnvägsfordon eller liknande trafik. Lag (2012:223)."
    },
    {
      "provision_ref": "1 a",
      "section": "1 a",
      "content": "Särskilda bestämmelser om ersättning och information till passagerare finns i Europaparlamentets och rådets förordning (EG) nr 1371/2007 av den 23 oktober 2007 om rättigheter och skyldigheter för tågresenärer och i Europaparlamentets och rådets förordning (EU) nr 181/2011 av den 16 februari 2011 om passagerares rättigheter vid busstransport och om ändring av förordning (EG) nr 2006/2004. Lag (2014:1353). Ersättningssystem"
    },
    {
      "provision_ref": "2",
      "section": "2",
      "content": "Transportören skall ha ett system för att lämna ersättning till passagerare som drabbas av förseningar eller andra störningar i trafiken. Allmän reseinformation"
    },
    {
      "provision_ref": "3",
      "section": "3",
      "content": "Transportören har en allmän skyldighet att lämna tydlig och tillförlitlig information om sina transporttjänster och om sitt ersättningssystem enligt 2 §. Till den som vill köpa en enskild resa skall transportören lämna information om 1. resans pris, 2. avgångs- och ankomsttid, 3. sitt ersättningssystem, och 4. vem som skall utföra transporten eller del av den, om denne är någon annan än den som säljer transporten. Vid behov skall transportören också lämna information om möjligheterna för en funktionshindrad person att genomföra en viss resa. Resenären skall på begäran ges en utskrift av informationen enligt andra stycket. Information vid försening"
    },
    {
      "provision_ref": "4",
      "section": "4",
      "content": "Om det uppstår en försening eller annan störning i trafiken, skall transportören snarast möjligt lämna information om förseningens eller störningens orsak, varaktighet och konsekvenser."
    }
  ]
}