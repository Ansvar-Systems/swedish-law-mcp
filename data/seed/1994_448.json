{
  "id": "1994:448",
  "type": "statute",
  "title": "Lag (1994:448) om pantbrevsregister",
  "status": "in_force",
  "issued_date": "1994-05-26",
  "url": "https://data.riksdagen.se/dokument/sfs-1994-448.html",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Den statliga lantmäterimyndigheten ska föra ett särskilt register över sådana inteckningar i fast egendom eller tomträtt för vilka det inte finns utfärdat något skriftligt pantbrev (pantbrevsregister). Av 6 kap. 1 § jordabalken följer att registrering av en inteckning i pantbrevsregistret innebär att ett datapantbrev utfärdas. Lag (2008:546)."
    },
    {
      "provision_ref": "2",
      "section": "2",
      "content": "Pantbrevsregistret skall föras med hjälp av automatiserad behandling. Lag (2003:257)."
    },
    {
      "provision_ref": "3",
      "section": "3",
      "content": "Pantbrevsregistret får användas för följande ändamål 1. för registrering av inteckningar och pantbrevshavare enligt denna lag, 2. som underlag för beslut som får meddelas enligt denna lag, och 3. som underlag för underrättelser till registrerade pantbrevshavare och dem som enligt 4 § skall anses som pantbrevshavare om a) innehållet i fastighetsregistrets allmänna del och inskrivningsdel, b) taxeringsvärden och andra vid fastighetstaxering fastställda uppgifter, c) fastighetsägares och tomträttshavares postadresser. Lag (2003:257). Allmänna bestämmelser om registrering"
    },
    {
      "provision_ref": "4",
      "section": "4",
      "content": "För att en inteckning skall få föras in i pantbrevsregistret fordras att den är införd i fastighetsregistrets inskrivningsdel och att begäran om registrering framställs enligt 5 eller 6 §. En uppgift i pantbrevsregistret om en inteckning får förenas med en uppgift om vem som har rätt att råda över registreringen (pantbrevshavare). Endast den som har fått tillstånd enligt 14 § får registreras som pantbrevshavare. Om registret inte innehåller någon uppgift om pantbrevshavare, skall den som senast har beviljats lagfart på fastigheten anses som pantbrevshavare. Gäller inteckningen i tomträtt, skall i stället den som enligt fastighetsregistrets inskrivningsdel är tomträttshavare anses som pantbrevshavare. Om en inteckning har varit föremål för beslut om utbyte enligt"
    },
    {
      "provision_ref": "22:5",
      "chapter": "22",
      "section": "5",
      "title": "Registrering av nya inteckningar",
      "content": "På begäran av den som ger in en ansökan om inteckning till inskrivningsmyndigheten ska den statliga lantmäterimyndigheten föra in en uppgift om inteckningen, om en sådan beviljas, i pantbrevsregistret. Om sökanden begär det, ska den statliga lantmäterimyndigheten samtidigt föra in en uppgift om pantbrevshavare. Bestämmelserna i första stycket tillämpas även i samband med ansökningar om sådana inteckningsåtgärder som avses i 22 kap. 7-9 och 11 §§ jordabalken. Lag (2008:546). Registrering av tidigare beviljade inteckningar"
    },
    {
      "provision_ref": "22:6",
      "chapter": "22",
      "section": "6",
      "content": "På begäran av en innehavare av ett skriftligt pantbrev ska den statliga lantmäterimyndigheten föra in en uppgift om den inteckning som svarar mot pantbrevet i pantbrevsregistret. Om sökanden begär det, ska myndigheten samtidigt föra in en uppgift om pantbrevshavare. En inteckning får föras in i pantbrevsregistret enligt bestämmelserna i första stycket endast om det skriftliga pantbrevet har givits in till den statliga lantmäterimyndigheten. I samband med införandet i registret ska pantbrevet förstöras. Bestämmelserna i andra stycket gäller inte pantbrev som avses i"
    },
    {
      "provision_ref": "22:7",
      "chapter": "22",
      "section": "7",
      "title": "Registrering av pantbrevshavare",
      "content": "Om pantbrevsregistret inte innehåller någon uppgift om pantbrevshavare, ska den statliga lantmäterimyndigheten på begäran av den som enligt 4 § ska anses som pantbrevshavare föra in en uppgift om pantbrevshavare i registret. Lag (2008:546). Avregistrering eller byte av pantbrevshavare"
    },
    {
      "provision_ref": "22:7 a",
      "chapter": "22",
      "section": "7 a",
      "content": "På begäran av den som är registrerad som pantbrevshavare ska den statliga lantmäterimyndigheten ta bort uppgiften om pantbrevshavare från pantbrevsregistret. Om sökanden begär det, ska myndigheten i samband med en åtgärd enligt första stycket föra in en ny uppgift om pantbrevshavare i registret. Lag (2008:546). Avregistrering av inteckning m.m."
    },
    {
      "provision_ref": "22:8",
      "chapter": "22",
      "section": "8",
      "content": "På begäran av den som är registrerad som pantbrevshavare eller som enligt 4 § ska anses som pantbrevshavare ska den statliga lantmäterimyndigheten utfärda ett skriftligt pantbrev som svarar mot inteckningen. Den statliga lantmäterimyndigheten ska också utfärda ett skriftligt pantbrev, om Kronofogdemyndigheten har utmätt pantbrevet hos den intecknade egendomens ägare och begär att ett skriftligt pantbrev ska utfärdas. I samband med att det skriftliga pantbrevet utfärdas ska inteckningen tas bort från pantbrevsregistret. Lag (2008:546)."
    },
    {
      "provision_ref": "22:9",
      "chapter": "22",
      "section": "9",
      "content": "Om en inteckning, som är införd i pantbrevsregistret, dödas eller blir utan verkan, ska den statliga lantmäterimyndigheten ta bort inteckningen från registret. Om en inteckning blir utan verkan endast till viss del eller blir föremål för en åtgärd som avses i 22 kap. 7-9 eller 11 § jordabalken, ska uppgift om detta föras in i pantbrevsregistret. Lag (2008:546). Hinder mot avregistrering"
    },
    {
      "provision_ref": "22:10",
      "chapter": "22",
      "section": "10",
      "content": "På begäran av den som är registrerad som pantbrevshavare eller som enligt 4 § ska anses som pantbrevshavare ska den statliga lantmäterimyndigheten besluta att inteckningen inte får tas bort från pantbrevsregistret enligt 8 §. Ett beslut som avses i första stycket gäller till dess att inskrivningsmyndigheten har avslutat ett ärende enligt 22 kap. 7-11 §§ jordabalken. Om pantbrevshavaren begär det, får den statliga lantmäterimyndigheten häva beslutet även dessförinnan. Lag (2008:546)."
    },
    {
      "provision_ref": "22:11",
      "chapter": "22",
      "section": "11",
      "content": "På begäran av Kronofogdemyndigheten ska den statliga lantmäterimyndigheten besluta att sådana registreringsåtgärder som anges i 7-8 §§ inte får vidtas. Ett sådant beslut gäller till dess att något annat har förordnats. Lag (2008:546). Samtycke till vissa registreringsåtgärder"
    },
    {
      "provision_ref": "22:11 a",
      "chapter": "22",
      "section": "11 a",
      "content": "Om en ansökan om lagfart eller en ansökan om inskrivning av förvärv av tomträtt har förklarats vilande, får en begäran enligt 7, 8 eller 10 § från den som enligt 4 § skall anses som pantbrevshavare beviljas endast om sökanden i inskrivningsärendet har samtyckt till åtgärden. Lag (2003:257). Rättelse"
    },
    {
      "provision_ref": "22:12",
      "chapter": "22",
      "section": "12",
      "content": "En uppgift i pantbrevsregistret ska rättas, om uppgiften innehåller någon uppenbar oriktighet till följd av att den statliga lantmäterimyndigheten eller någon annan har gjort sig skyldig till skrivfel, räknefel eller liknande förbiseende eller till följd av något tekniskt fel. I fråga om personuppgifter gäller detta i stället för rätten till rättelse enligt artikel 16 i Europaparlamentets och rådets förordning (EU) 2016/679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/46/EG (allmän dataskyddsförordning). Den vars rätt berörs ska ges tillfälle att yttra sig innan rättelse sker. Lag (2018:279). Begränsning av behandling av personuppgifter"
    },
    {
      "provision_ref": "22:12 a",
      "chapter": "22",
      "section": "12 a",
      "content": "Rätten till begränsning av behandling av personuppgifter enligt artikel 18 i Europaparlamentets och rådets förordning (EU) 2016/679 gäller inte i fråga om personuppgifter i pantbrevsregistret. Lag (2018:279). Bevarande av borttagna uppgifter"
    },
    {
      "provision_ref": "22:13",
      "chapter": "22",
      "section": "13",
      "content": "Uppgifter som har tagits bort från pantbrevsregistret enligt 7--9 §§ skall bevaras i minst tio år. Tillstånd att registreras som pantbrevshavare"
    },
    {
      "provision_ref": "22:14",
      "chapter": "22",
      "section": "14",
      "content": "Tillstånd att bli registrerad som pantbrevshavare meddelas av den statliga lantmäterimyndigheten. Vid tillståndsprövningen ska myndigheten särskilt beakta 1. att sökanden har tillgång till den tekniska utrustning och den tekniska sakkunskap som fordras för pantbrevssystemets funktion, 2. att det finns tillfredsställande former för betalning av stämpelskatt, expeditionsavgifter och registreringsavgifter, och 3. att sökanden även i övrigt uppfyller de krav på lämplighet som bör ställas med hänsyn till pantbrevssystemets uppbyggnad och funktion. Lag (2008:546)."
    },
    {
      "provision_ref": "22:15",
      "chapter": "22",
      "section": "15",
      "content": "Tillstånd som avses i 14 § får återkallas om tillståndshavaren inte längre uppfyller de krav som anges i 14 § andra stycket. När ett beslut om återkallelse av tillstånd har vunnit laga kraft, ska den statliga lantmäterimyndigheten självmant vidta de åtgärder som anges i 8 §, såvida det inte finns något hinder mot detta enligt 10 eller 11 §. Lag (2008:546). Pantbrevshavarens rättigheter och skyldigheter"
    },
    {
      "provision_ref": "22:16",
      "chapter": "22",
      "section": "16",
      "content": "Den som är registrerad som pantbrevshavare eller som enligt 4 § skall anses som pantbrevshavare har de rättigheter och skyldigheter som följer med innehavet av ett skriftligt pantbrev. Lag (2003:257). Ingivande av ansökningar m. m."
    },
    {
      "provision_ref": "22:17",
      "chapter": "22",
      "section": "17",
      "content": "Ansökningar om åtgärder som avses i 6-8 och 10 §§, medgivanden som avses i 11 a § och framställningar om utlämnande av uppgifter i pantbrevsregistret får av den som har fått tillstånd enligt 14 § ges in till den statliga lantmäterimyndigheten genom ett elektroniskt dokument eller på något annat sätt med hjälp av automatiserad behandling. Ansökningar om åtgärder som avses i 8 och 11 §§ får av Kronofogdemyndigheten ges in med hjälp av automatiserad behandling. Regeringen eller, efter regeringens bemyndigande, den statliga lantmäterimyndigheten får meddela föreskrifter om att andra än de som har fått tillstånd enligt 14 § får ge in ansökningar, medgivanden och framställningar som avses i första stycket genom ett elektroniskt dokument. Med ett elektroniskt dokument avses en upptagning vars innehåll och utställare kan verifieras genom ett visst tekniskt förfarande. Regeringen eller, efter regeringens bemyndigande, den statliga lantmäterimyndigheten får meddela föreskrifter för det tekniska förfarandet. Lag (2008:546). Inhämtande av uppgifter till registret"
    },
    {
      "provision_ref": "22:18",
      "chapter": "22",
      "section": "18",
      "content": "I samband med registreringsåtgärder enligt 5-10 §§ får den statliga lantmäterimyndigheten hämta uppgifter om inteckningen samt om lagfart och inskrivning av förvärv av tomträtt från fastighetsregistrets inskrivningsdel med hjälp av automatiserad behandling. Lag (2008:546). Direktåtkomst"
    },
    {
      "provision_ref": "22:19",
      "chapter": "22",
      "section": "19",
      "content": "Den som har fått tillstånd enligt 14 § får ha direktåtkomst till pantbrevsregistret. Sådan direktåtkomst får dock inte avse uppgift om registrerad pantbrevshavare annat än om 1. tillståndshavaren är registrerad som pantbrevshavare för inteckningen, eller 2. den berörda pantbrevshavaren har medgett det. Även inskrivningsmyndigheten, Kronofogdemyndigheten och lantmäterimyndigheter får ha direktåtkomst till pantbrevsregistret. Sådan direktåtkomst får inte avse uppgift om registrerad pantbrevshavare, om inte pantbrevshavaren har medgett det. Lag (2008:1078)."
    },
    {
      "provision_ref": "22:19 a",
      "chapter": "22",
      "section": "19 a",
      "content": "Den som senast har beviljats lagfart på en fastighet får ha direktåtkomst till sådana uppgifter i pantbrevsregistret som avser inteckningar i fastigheten. Om fastigheten är upplåten med tomträtt, får i stället den som enligt fastighetsregistrets inskrivningsdel är tomträttshavare ha sådan direktåtkomst. Lag (2006:143). Överklagande"
    },
    {
      "provision_ref": "22:20",
      "chapter": "22",
      "section": "20",
      "content": "Den statliga lantmäterimyndighetens beslut enligt denna lag får överklagas hos allmän förvaltningsdomstol. Prövningstillstånd krävs vid överklagande till kammarrätten. Lag (2008:1078). Fullmakt"
    },
    {
      "provision_ref": "22:20 a",
      "chapter": "22",
      "section": "20 a",
      "content": "I ärenden enligt denna lag behöver ombud inte visa upp skriftlig fullmakt annat än om den statliga lantmäterimyndigheten anser att det behövs. Lag (2008:546). Skadestånd"
    },
    {
      "provision_ref": "22:21",
      "chapter": "22",
      "section": "21",
      "content": "Den som tillfogas skada genom oriktig eller missvisande uppgift i pantbrevsregistret eller i annat fall genom fel i samband med uppläggning eller förande av registret har rätt till ersättning av staten, om det inte visas att felaktigheten beror på en omständighet utanför den statliga lantmäterimyndighetens kontroll vars följder myndigheten inte skäligen kunde ha undvikit eller övervunnit. Ersättningen enligt första stycket kan efter skälighet sättas ned eller falla bort, om vållande på den skadelidandes sida har medverkat till skadan. Lag (2008:546). Övergångsbestämmelser 2003:257 1. Denna lag träder i kraft den 1 juli 2003. 2. Så snart lagen har trätt i kraft skall uppgifter i pantbrevsregistret om att Lantmäteriverket är pantbrevshavare tas bort från registret. 2008:1078 1. Denna lag träder i kraft den 1 mars 2009. 2. Äldre bestämmelser gäller i fråga om krav på prövningstillstånd vid överklagande av domar och beslut som har meddelats före ikraftträdandet."
    }
  ]
}