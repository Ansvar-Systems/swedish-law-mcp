{
  "id": "1992:1061",
  "type": "statute",
  "title": "Lag (1992:1061) om inkomstskatteregler vid ombildning av föreningsbank till bankaktiebolag",
  "status": "repealed",
  "issued_date": "1992-11-19",
  "url": "https://data.riksdagen.se/dokument/sfs-1992-1061.html",
  "description": "Upphävd 2000-01-01 genom SFS 1999:1230",
  "provisions": [
    {
      "provision_ref": "1",
      "section": "1",
      "content": "Vid fusion mellan central föreningsbank och lokala föreningsbanker enligt 11 kap. 1 § andra stycket föreningsbankslagen (1987:620) skall bestämmelserna i 2 § 4 mom. andra--fjärde, sjunde, åttonde och elfte styckena och 3 § 8 mom. andra stycket lagen (1947:576) om statlig inkomstskatt i dess lydelse intill den 1 januari 1993 samt 13 § lagen (1990:654) om skatteutjämningsreserv tillämpas. Vid fusion som avses i första stycket samt vid överlåtelse av den centrala föreningsbankens rörelse till ett bankaktiebolag enligt 11 kap. 1 § andra stycket föreningsbankslagen skall 8 § lagen (1990:655) om återföring av obeskattade reserver tillämpas. Lag (1992:1355)."
    },
    {
      "provision_ref": "2",
      "section": "2",
      "content": "Skifte från den centrala föreningsbanken av aktier i bankaktiebolaget enligt 11 kap. 10 § föreningsbankslagen (1987:620) skall inte föranleda uttagsbeskattning enligt punkt 1 fjärde stycket av anvisningarna till 22 § kommunalskattelagen (1928:370)."
    },
    {
      "provision_ref": "3",
      "section": "3",
      "content": "Vid skiftet av den centrala föreningsbankens tillgångar enligt 11 kap. 10 § föreningsbankslagen (1987:620) gäller i stället för vad som sägs i 3 § 8 mom. andra stycket lagen (1947:576) om statlig inkomstskatt i dess lydelse intill den 1 januari 1993 att som utdelning anses vad som erhållits utöver aktierna i bankaktiebolaget. Utgör de utskiftade aktierna lager hos mottagaren skall dock denne ta upp värdet av aktierna som intäkt av näringsverksamhet. Värdet bestäms enligt punkt 2 första stycket av anvisningarna till 24 § kommunalskattelagen (1928:370). Anskaffningsvärdet för erhållna aktier skall anses vara anskaffningsvärdet för andelarna i den centrala föreningsbanken. Lag (1992:1355). Övergångsbestämmelser 1992:1061 Denna lag träder i kraft den 1 december 1992 och tillämpas första gången vid 1993 års taxering."
    }
  ]
}